<start>
Ha bu dağın zirvesi kar idi boran idi
Temel'le benim adım aşk idi sevda idi...
Ondördünde kız iken verdiler beni ona
Onbeşinde doğurdum yaktım bahtıma kına
Sabah inek sağayip gidiyidum tarlaya
Önde Temel yürüyi uyayidum arkaya
O varırken kahveye vururidum tırpanı
Ter dibimden çıkardı anaridum babani!
Dizilirdi sırtıma öbek öbek odunlar
Ula Temel adini yali kazuk kodular
Yorgun argın döniydum ben ocağun başina
Temel hala kahvede zehir gattum aşina
Öylede efelenip girerdi ki içeri
Dersin köyün muhtari canı çıka serseri
Uşaklari yatirip bir nefes alacakken
Gelir girer kanima yorgunluk atacakken
Sormaz kari mutlumu gecelerin ardinda 
Yan gelip uzanayrum o da bunun farkinda
Yunusum sevdalandi Ayşe kadın kızına
Koşunca yetişemem o gavurun hızına 
İçim içimi yeyi gaynanaluk bir bela
Duyar rahmetli bubam okur rüyamda sela
Düğünümüz kuruldi sıra sıra yemekler
Davul zurna vuruldi horon tutti veletler
Temel gelmişti aşka çekti belden silahi
Ondört kurşun saydirdi okuyiken ilahi
Bir çığlık kopti geldi gelinumun ağzindan
Düşti toprağa kaldi taze fidan dalindan 
Yunusun kucağinda al kanlarda Cevriye
Koşup yetişti köye jandarmayla devriye
Civan köşede ağliy diyki ne ettin buba
Gelin yerlerde yatiy üstüne çektuk urba
Adetunuz batasi silahsız olmaz miydi
Hiç yolina gidenler bu sesi duymaz miydi
Ağlamakli çaliyi kemençenin yaylari
Bitmez köylerde ölüm bizde hasat aylari
<end>

<start>
Transistörlü radyodan
Kerpiç duvarlara yankılanırdı şarkısı
"Bana bir aşk masalından şarkılar söyle..."
Duygu harmanlarında kavruk yürekli
Arjanti bir adam
Solmuş fotoğraf kağıtlarında dahi
Gözleri aşk bakışlı
Serde gençlik
Darda kavak yelleri...
Yelkenlerimde nefesiyle
Düş konuğu babama
Masallar anlatacağım gün boyu
Hediyesi doğumumdan öte beklese de
Çoktan buldu
Gamzelerimde saklı öpücükleri...
<end>

<start>
Akşam sohbetlerine küs 
Dur gözlerde mecal travmaları...
Dudak ısırıklarına sızar gamzesi hayatın
Düşer ellerinden sarı gözlü papatyalar
Gönül kurguları karışır pişmanlığına
Dizilir sardunyalar cumba mehtaplarına 
Sabah uyanışlarında
Gün bir eksilir
Bir gönül şarkısı dökülür sözlerinden
Sen ölüm çığlıklarında sus pus
Aşksa düş gebelik!!!...
<end>

<start>
Gece hüzzam bürük 
Hayat akabelerinde depreşmelerinde
Hüzün salımınlarındaki mektuplarsa
Ayniyle saklı...
Bir şiir örülmede umuda 
Bir kelam yakılmada su dinginliklerine
Yamalı umarlar sararken sezinleri
Gör gözlerinde armada olur gezinler
Yağmura asılan niyet mektupları
Gözlerinden süzülen aşka çağrı gibi
İki darda bir arda!
Yorgun göğüslerde durulgan hazan...
Dün yanım sessiz
Düş yanım sensizken
Ten özleminde
Yağmur gölgesinin
Can arzusunda 
Mehtabı nefesiyle soymanın 
Sevdaysa 
Yakamoz sevişmelerin gözleminde
İki el öfke yankılanmadayken
Göz umarlarındaki tarumar bakışlara
Gölgesinde yatar esaret
Aşk düşer
Gidenin ardında gözleri kalır...
<end>

<start>
Bilirim!
Aşk geceye ağlar...
Efsunlu lir titreşimlerinden öte
Sıyrılır venüs çıplak teninden
İner gece ayın eteklerine
Islıkla karışır rüzgara Apollo
Açılımında leylak rengi beyazlarla
Yürüdükçe yolunda kirlense de aşk
Bebeksi gözlerde en safı nazar
İblise döner tan kırmızı dudaklar
Yorgunsu viran bir patika başlangıcı
Dumanında al benili söylemlerle
Çalınsa diye beklemekten küflenmiş
Sarı tokmaklı gül dalından girizgah
Üstünde hep gece düş erilen
Sırılsıklam yanılgılar ateşte
Bağırır deli dolu çığlıklarla
Sükût her daim titremeler
Temsilde gölge soylu laf uzatımlarına
Kim söyler ki el cordobes tiradını ?
Küs kuşları sohbetlerini
Fırdöndü serzenişler sarıyor da
Umarsız bir geçkinlik örtüyor geceyi
Düşünsedim!
Belki bendim
Belki de bir tutam hodan
Düşte aşkın es noktası...
<end>

<start>
Ard gülüşlerinde büyüyen yalnızlığım
Güverte esintisi öfke sellerinde ağlamaklı...
Zemheri dolanışlarında üzgün bir kuşluk
Vuslat yolunda takadsız bakış söylemlerindeyken
Kimbilir kaç güz eskitip
Kaç sevdaya tanıklık etti bu yürek
İhanet bir eylül kadar uzak
Gün cumasına üzgün gece
Öfkeye beş kalasında yorgun düşler
Niyeydi yarın!
Neydi ki tükeniş!
Bencil bir sensizlik sarmakta öyküyü
Çözmede agrafı sessizce çizilmiş hayaller 
Binbirdirek sarnıcında üzgüsü akşamın
Doğarken beklemlere 
Gönül bir asi devranında aldatmada feleği
Hayat
Vizöre asılı yağmur damlası voltasındayken
Aşk susar 
Ölüm bekler
Kan ve güle göz kırpar yakarış
Düşer gece sol yanıma...
<end>

<start>
Bir dudak rengi düş sevdalar
Karanlık korkuların sessiz ürpertilerinde esir...
Yokluğunda can tutuşları 
Bekleminde görüş günü coşkuları hasretin
İner yeşilin hazan tonu geceye
Sırılsıklam bir vuslat yüklenir sabaha 
Bilinir mi kaç güz eskitir yürek?
Duyarsız bir senfoni eşelemede sahili
Sarmada kumsalı muhayyer vals dürtüleri
Göz kırıklarında umarsız gerçeğin 
Sevdaya uzanan yansısı olur ihanet
Kabuğuna çekilmiş öfke
Sergüzeşt hamlelerin öteberisiyken 
Avare yakamozlar 
Eylül sohbetlerinin gün dönümlerinde
Sıla gölgeler eşliğinde
Ağırdan işlemede ruhlara kürdili bir türkü
Sevda dolanışlarında üzgün bir kuşluk
Muhabbetlerinde gün döngüleri 
Yürür aşk 
Verir sevdaya arzuhalini
Asiye devran olur sevişmeler...
<end>

<start>
Irar yalnızlığım düş salkımlı gezinlerde
İner gece ürkek gardenya salınımlarına
Hayaller süzülürken buğusunda kadehin
Nazende sevgiler terennüm eyler tanburda
Yakarken sevdayı şarkılar asude tekrarlarla
Düşmede fasıla hatıralar begonvil gülüşlerle
Uzanıpta sesim dolanırken yüreğine
Begonvil sarışlarımda titremede gözlerin 
Yorgun yağmurlar taramaktayken saçlarını
İnlemede gölgesi erguvan akislerinin
Sarılırken sesler gün doğumlarına
Bir tutam düş işler hazan nazarlarını
Öykü rüzgarlarında umut ötesi bekleyişler
Dinlemsemelerinde gün batımı esintileri
Hoyrat bir zaman ıskasındayken vuslat 
Bilmem ki onbeşimi kaç geçmede hayat... 
<end>

<start>
Bir Düş Bırakır Gözlerine Gece
Ruh derinliklerine işli bir avuç naz
Katresi gül, meali gurur... 
Bir rüzgar gülü gölgesinde düşler 
Beklemlerinde yarım bırakılmış öykünmeler 
Ay ışıllarında gün be gün sızı
Değirmenlerinde öğütce günceler
Adım boylarına saklı utangaç bir özlem
Dokunsallarında nihayetsiz hasret haykırımları
Nedence yanıtsızlığı tan solumalarında
Erer sabah yağmur ardı toprak nefeslerine
Umarlarında uçsuz bucaksız aydınlık söylemler 
Yırtar karanlığı beklenen 
Ah neyler terk edilmiş ay ışığı
Ah neyler “the dark side of the moon”
Karışırken kirpiklerine soluk bir rüzgar
Eylülsü mavilere döner ayrılık
Tutar ellerini darmadağın bir öfke
Örülür koyaklarına kör sarmaşıklar
Sevdaya yol bağlamış İsabella
Mealinde ateşten naz gülleri
Yoksul bir veda sendeler gönül bağından 
Dimtoka kızlar gezinir manastır avullarında
Üleşirken tan soyunlarına karanlık
Bir düş bırakır gözlerine gece...
<end>

<start>
Ahh be masa!
Söyle bana ,
Kaç vakit dinlersin ezanı
Üç!!! Beşşşşş!!!
Ya kaç vakit dinlersin beni!
Ne sabırmış sendeki de!...
Hani günlerden bir gün
Yine dertlenmiştim sana
Bildin di mi?
Bir Cumhuriyet gecesiydi 
Tepebaşında!
Biryantinlemiştim saçlarımı
O zaman çoktu be saçım!
Asfalta dönmemişti daha kafam
Yüreğim gibi!...
İnmiştik Beyoğlu'ndan salınarak da
Kapıda iki izbanduta bir keskin bakış atarak 
Dalmıştık geceye...
Manşetli bir gömlek vardı üstümde
Kulağımda "kol düğmeleri..."
Çöktük gene sahne önü masaya
Çöktük gene şu zıkkımın başına!
"Şu göğsüm yırtılıp baksan
Dikenler aynı güldendir..."
Bıkmadı, usanmadı Sabahat
Her geldiğimde bu şarkıyla açtı perdeyi
Sen belki de hatırlarsın be Artin!
Babam anlatırdı
Taksimspor'da oynayan Tenekeci Garbis mi ne varmış
1954 tü galiba senelerden!
Türkiye-İsviçre'yi milli maçta 2-1 yenmiş
İki golü de o atmış.
Ne güzel günlermiş!
Adı Garbis soyadı İstanbullu !
Şimdi nerde bu İstanbullular be Artin
Söylesene nerde!
Sen Fenerliydin değil mi?
Bak kutlamayı unuttum seni yaaaa
Dün Türkiye Kupasını almışsınız
Bir gün tarih yazacak bunu! 
Unutma 1983 yılını emi...
Ahhh be dostum
Rüzgar gibi geçti hayat...
Dün bir bugün iki derken
Geldik mefta yaşına...
Ne derdi Ümit Yaşar Oğuzcan
Ayrılanlar İçin adlı şiirinde
"Yollarımız burada ayrılıyor
Artık birbirimize iki yabancıyız..."
Ama benim senle yolumuz 
Hiç ayrılmadı be Artin!
Sen her sabah açtın meyhaneyi
Ben her gece kapattım!...
Gece dedim de Artin!
Yahu o gece ben
Biraz erken mi çıkmıştım Artin?
Eve gideceğim ama caddenin başında
Eli silahlı askerler
Geçeceğim diyorum 
Olmaz! Diyor.
Meyhaneye döneyim o zaman diyorum
Yassah beyim diyo.
Kaldık mı Eylül düşlerimle baş başa!
Birkaç saat sonra
Zor attım kapağı eve...
Bir şeyler olduğunu tahmin etmedim değil!
Açtım ajansı ki
"Netekim" darbe olmuş...
Dur bakiyim....
Nasıl başlıyordu yaaaa!
Anayasayı tağyir tebdil ılga mı neydi?
Kim ne yapıyordu be Artin!
Her postal sesinde yüreğime bir türkü düşer
"Kışlalar doldu bugün
Doldu da boşaldı bugün..."
Askerde bir çavuşum vardı
Ankara'lı Hamza Çavuş...
Beni hep çöpe yollardı ki
Rahat rahat çekeyim! ...
Ben askerleri hep sevdim be Artin
Bir tek darbeleri sevmedim!
Ne yalan söyleyeyim
Sevemedim...
"At martini de bre Artin
Dağlar inlesin..."
Niye öyle baktın yüzüme be!
Tamam tamam anladık Artin değil 
Hasan'dı dağları dinleten..
Az biraz kafa bulayım senle dedim
Ona da izin vermedin ya 
Aşk olsun sana!
Sana da tanıştırmıştım ya hani
Benim son manitayı...
Hani cami yıkılmış ama
Mihrap yerindelerden bir kadındı
Necla!
Dün akşam üstü sana geliyorum
Tam Galatasaray Lisesi'nin önünde 
Yolumu gözlerken karşılaştık
Yüzünden düşen bin parça!
Hayrola Necla nedir bu halin?
Diye sormasına sordum da
Hani keşke hiç sormasaymışım!
Kızı kaçmış yavuklusuna...
Kaldı mı kadın tek başına 
Kaldı mı şimdi hepten benim başıma!
Dert etme bakarız bir çaresine
Dedim demesine de
Ne çaresi be Artin!
Sıkıştırıp avucuna bir elliliği
Zor kaçtım gözlerinden
Ulan hayat bir kere de gül be!
Koy şu şarkıyı pikaba be
Koy da muhabbete cila edelim
"Muhabbet bağına girdim bu gece..."
Offff Artin Offff!
Her geçen gün daha mı
Çok konuşuyorum!
Ben böyle miydim ya!
Sırtta laciler kafada fötr şapka
Süzülürdüm aftozun kanına
Ne çok gönül yaktık be Artin
Ne çok gönülde yandık!...
İnadına çalıyorsun değil mi Artin?
İnadına, inadına çakıyorsun kafama
"Bu son fasıldır ey ömrüüüüüüüüüümmmmm
Nasııl geçerseeeeeeen geeeeeçççççççç....."
Artinnnnn!
Bir göz yaşı daha ver
Bu defa mezesi
Güz yaşı olacak!
Bir gözyaşı! .
Bir güz yaşı...
Bir gözyaşı!
Bir
Güz
Yaşı...
<end>

<start>
Yaprak hışırtısına gebe kalmış bekleyişlerde
Kimbilir kaç öfke düşürür dalından sevda...
Ira bir aşk basarken gözlerine
Bir poyraz aşinalığına yürür gece
Susar kanlıcada heybeti gülüşün
Emanetlerde kızıl sayrı tutuşların
Çığlığına saklı bensiz söylemlerinde
Bir mavi çalınır düşlerden
Yel ardı gülüşmelerde suskun bir gece
Niyetlerinde fısıldamada öyküler 
‘Si' den ‘mi' ye düşerken matemi gecenin
Silinir efsunlu beklemler nihayetlerde
Sonrası usullar bakışı çıkmaz sokaklar
Üleşir sancıyı paydaş erenler
Bir mikrofon çığlığında ağlar söz
Ve de bis yapar gönül nem kaldılarda
Sus paylarındayken yalnız bir öfke
Büküntü içselinde dolaşır derbeder ömrüm
İhtimal aşk döner
Süzülür gölgenden ruh 
Ey sevgili!
Son mavi de çalınırken düşünden
Çöz bakışlarını üstümden...
<end>

<start>
İniyor gözleri teninden
Parmak uçlarına
Hükmedilmez bir arzu sarıyor anı
Sessizce giriyor koyaklarına
Sıcağın özümsüyor ıssızlığını
Duygu sağanakları sürüklüyor düşünlere
Buğday içinde iki papatya
Filiz vermiş uçlar özgür
Kıvrımlarında soluklanıyor nehir kıyılarının
Avuçlarına doluyor tutkun bir başak
Vururken devasa çağlayanlar ten tutkularını
Titriyor nefesi vadi yatağında
Göz nazarlarında heyelan
Yakalıyor tamtam seslerini vurgusuz
Gel gitlerinde tatlanıyor aşk 
Çığlıklar su gibi 
Deli...
<end>

<start>
Açarken yüreğini hanımeli, naz gözlerde
Bahar söylemlerine nazır kuşlar ağlamaklı...
Yorgun yüreklerde bir avuç mutluluk misali
Yüz görümlerinde konfeti uçuşundayken sevda
Yayar gönül sahile aşk kokularını 
Dolanır tene gün karası öpüşmeler 
Ahir devirlerin tedirgin nazarlarında
Cenevizli bir yosma sallar Galatayı
Çağlar sahnede gece vurgunu Eleni
Yayılır derin bir fasıl Beyoğlu kaldırımlarından
Düşer Hisardan bin ah yakamoz boylarına
Küser Emirgan nazende süzülüşlere
Çakarken her gece fenerlerinde arzu
Menevişlenir Poyrazköyde öyküler
İner serzenişler sığısına kumsalın
Yalar deniz, bungalov tütsülerinde mehtabı
Ağıt sarar her yanını devranın
Girer suskunluğuna kastanyet
Bir matador haşmetine sığınır 
Bakire, flamengo nağmeleri...
Göz bebeği çığlıklarında 
Oynak halay ahestelerindeyken 
Ihlamur gülüşlü yar
Aşk yağar geceye usulca
Ten susturur ayazı
Filize tutar göğüsleri zamanın
Düş sağar geceye sevda...
<end>

<start>
Yakarırken Haziransı bir gece
Üşür fikrin sarmaş öykünmeleri
Zaman halsiz edilgen kükreyişlerindeyken
Kıpırdamada yürek sıla hasretlerinde
Bir masal zili çalmakta kaf dağından öte
Paydosa çıkmakta şiir yürekli kadın
Saydı mı ki?
Kaç muson yağmuruyla ıslandı sevda
Kaç Buda devirdi ihtimali aşkın
Kıracında ağlamaklı bir avanos reveransıyla
Usul çocukluğunda kalmış gün beklentileri
Neylesin ki!
Kırmıştı bade güllü muhabbet rüzgarlarını
Aristotales sordu firavun gözlerle
Söyle sevgili kaç kere aşk eder zaman?
Sustu ağlamaklı!
Cevapsamadı karanlığı,
Eğdi başını Gölyazı akislerine...
Düşünsedi;
Kaç gökkuşağı bezendi sevda renklerinden
Kaç düş sıcaktı asus mehtabından
Sindi
Gölgesini sakladığı koyağa
İndi mülayim haktan dileyişlere...
İstemese de, gitmek zamanındayken sevda
Şiirsel bir düşe dönüşümde,
Eylül sancılanırken...
<end>

<start>
Hiç yazmadığım öykülerde 
Yaşanmamış aşkların hasreti yankılanıyordu 
Neyin gölgesiydi gece
Kim geziniyordu gönül koyaklarımda
Dalgalar mı çalıyordu göz yaşlarımı
Söyle aşk 
Yoksa 
Üşüyormuydum
Kimdi fenerden el sallayan
Deniz uçurtmaların yamacında mı ebelendi
Baktın mı Venüs mü düşmüş sevda girdaplarına
Neyin sesiydi o
Söyle aşk 
Yoksa
Korkuyormuydum 
Kim ağlıyordu dalgakıranla
Ay çok mu küskündü Haziran düşlerime
Nerde süzülüyordu yakamozlar sandaldan
Kapım mı çalıyordu yağmur kokulu
Söyle aşk 
Yoksa 
Susuyormuydum
Çok mu yalnızdı kumsalda yıldızlar
Hazan mı dokumuş sevişmeleri
Sular rengin gül düetlerinde oynak
Bu gece miydi eylül tutunmaları
Söyle aşk 
Yoksa 
Bekliyor muydum
<end>

<start>
Gönül gün batımlarına esaretteyken
İçimde hayat boyu eylül hasretleri...
Hazan
Yazdan bir hıçkırık 
Yüreğe sırma gibi işli
Hazan
Aşk terletmiş ağustos ardı
Dingin ruhlar feryadı
Rüzgar izlemlerinde titremeler
Oynamakta gönül sularının şavk dönüşlerinde
Düşün sarmaşık esintisi 
Süzülürken gözbebeklerinden
Düşer ellerine efsununda 
Giz sevdaların hatıraları
Ne düne dair aldanışlar
Ne de tende kalan aldatışlar
Bilinmezlere terkedilmiş çıkmazlarında
Gün be gün derinleşen mevsim dönümlerine inat
Sevda terkiye alınıp maviye dönse sevişmeler 
Hazanın nazlı kızı
Dolunayla yakamozun çılgın sevişgeniyken
Görünen o ki
Hayatadır
Canın sevda tutuşu
Eylüledir
Aşkın esas duruşu
<end>

<start>
Sanki gece küslerinde yağmuru kuşanmış dal
Gizlenmiş damarlarına usuldan sonsuz bir vuslat
Tende kuruyan tuz taneleri misali sevda kuytularının 
Uzantısında devrik şişeler ardı bir alkış kopsa
Sanırsın ki gün zemheride alev alev yanmakta 
Gecenin sabaha reveransı gibi
Umutlar açsa gönül çiçeklerinde
Gece uzantısı göz sevişmelerine dalsa
Nefes nefese beklemde yar kokuları
Müptela bakışlar gelincik salınımlarında ebelense
Yazılsa sevda başak sohbetlerine 
Yalnızlık düşse gözlerden
Gecenin bile tanımadığı
Sevda düşlerine
Süzülse gözleri mehtabın
Dingin sevda rintlerine
Bekleyişler sarsa 
Kırık dökük bir hayatın
Viran sarmallarında aşkı
Yırtılsa gece 
Sussa ay
Yoksul düşlerde ağlamaklı...
<end>

<start>
Bir düş ağlıyordu ilk ışıklarında sabahın
Bir sevda adanıyordu tan gölgelerinde
Uzağım dedikçe yakınıma sokulan izdüşümlerin
Parıltısı sarıyor gitme şarkılarımın eteklerini
Salıncak öykülerinde pandül hayatlar misali
Dinlemde yorgun zamanların arsız kuşları
Sen sevda
Dörtnala gelse de uzak asya'dan 
Diz çökmüş çaresizliğine Nazım
Aranmış Can baba anason dalyanlarında
Yetmedi bir de “ kaptan” sustu aşk-ı mecburiyetten
Hala süregelen hükmün
Yakmaktayken her sevdayı fermanlarınla 
Dinmek bilmeyen şehvetinin esirinde
Çıkmakta yel değirmeni seferlerine gönüller
Üşengeç dalga kıranların hapsindeyken terkedilişler
İnmekte meyanından çığlık çığlığa arzular
Kimsesizliğini duyurmak istencinde 
Başını bağladığım erguvan ağzı şiirler
Yokluğunun sancısındayken eylül düşlerim
Ne sen kaldın geride aşk
Ne ben öldüm derinde
Ve de gitmelerim 
Sen de kaldı ya
Ayıpsı iç çekişle
Gülmekteyim berinde ... 
<end>

<start>
Hani 
Gece veda ederken hüzne
Özlemlerinde mavi olurmuş ya
İşte o anı anlat anne
Bana yarını anlat anne
Hücre parmaklıklarından sızan ışığı
Ya da gözlerimin sol rengini anlat 
Uzanıpta tutamadığım güneş 
Gülüpte kızamadığım ay var dışarda
Başucumda ümit benliğimde hürriyet
Neylesem olamazdı keyfiyet
Bana hayali anlat anne
Hani uçutmalarımın evini
Düşlerimin sensiz koylarını
Voltalarımın sessiz direnmelerini anlat
Bana yanlışı anlat anne 
Nerde susakalacağımı 
Gönül kırıklarıma nasıl katlanacağımı 
Vurup çıkılan kapıları nasıl aralayacağımı anlat
Bir gece ıssızında
Yar özlemlerini duyumsamayı
Önünde akıp giden hazan günlerine nazire
Bahar diye diye hıçkırmayı anlat
Öncesinde beni affederek
Ellerden kayıp giden 
Gün doğumlarına hasreti 
Pencere ardındaki göz dokuyuşlarını anlat
Her defasında vurgun yiyen gönüle
Çok şey diyor sensizliği anne...
<end>

<start>
Dinleminde öyküsü feryadın
Umut yolculuğunda ürkek nazarlar
Nefret çatlıyor söz değimlerinde
Üşüyor cesareti mehtabın
İnerken gece usulca muhabbet gülüşlere
Ay dilenmekte görsel sevda salınımlarına 
Yorgun giyinmiş renkler gün oynaşlarındayken
Aşka senkronize bal kırmızı bemoller
Sarmaktayken raksın haşmeti 
Teğel tutmaz dün çırpıntılarını
Söz tutuyor sus duruşunda hayal
Diriyor düşünler hayat solfejlerini
Hayal tâblarında 
Dolaşkan beklentiler sarmakta
Yavru ağzına gebe kara gülüşleri
Girse beyaz 
Matemine gecenin
Yıksa sarsak avunumları
Hayat vari mâni büyümeler
Rüzgar 
Aşk ritimleri salsa saçlarından
Dudağında gün açsa
Sabahın sen olduğu erguvan ışıltılarıyla
Ulaşsam aşka
Gülüşse mavilerim...
<end>

<start>
Sünepe zılgıtlarında kahpe duruşlar
İnmede gölgeler ahir zaman perişanlığına
Irgat soylu bir rüzgarın izleminde seziler 
Ufukta serseri bir martı çizmede düşselliği
Zaman sert rüzgar tiplemesinde
Primadonna haşmetinde vakur karartılarda
Düşer akşamlara yalnızlık
Giz söylemlerinde ağlar Juliet
Gül düşer gece kesiklerine
Dal ağlayışlarına dizilir gönül
Çeker yayı en içlisinden zaman
Fahişe bir ruh sarar benliğini
Bir gecede eslenir düşselliği aşkın
Kiraz çiçeklerinde tatlanır hikaye
Ten solur aşk çivit rengi sabaha
Açılır arda yalnızlık sedası
Yanağında tan gülleri
Hasankeyf yenik düşer suya
Sus olur fasıl !
Gün ağlar gözlerde....
<end>

<start>
Çingene sabahların göğsünde 
İzlemek gün doğurganlığını senle...
Avuçlara saklanan umarlar
Gözyaşıyla sulanan yarın çiçeklerine beklemlerindeyken
Küs gülleri sarmada sevda öykünlerini 
Belli belirsiz bir silüet ardından 
Parmak uçlarımdan usulca gitmede hayat
Ira sohbetlerde 
Düşmede gözlerden yüz...
Hiç keşkesiz duygu sağanakları
Serilirken sevda üstüne
Tutsak ellerimiz kenetsiz 
Üşümede nefes soluklanmalarında
Düşünse! 
Ne 
Çok öykü oldun dudaklarımda
Ne de 
Çok sendi yalnızlık
Bana sus söylemleri say gece
Gülüşe kahır değil...
Uzanır hayallerim yokluğuna da
Süregelir telaşlarım gün yıldızlarıyla
Avazlanırım 
Sen bakı şlarının tutsaklığında
İyisi mi sen
Boşalt ceplerini hayat!
Gün azığımda sen türküleriyle
Gözlerin ben dolacak...
<end>

<start>
İniyor şiir usulca 
Dem tutuyor gözlerin...
Tokana söylemlerinde duyarsızlığıma
Derinden bir uzun hava eşlik etmede 
Düşüyor sessizliğim
Tende dokunuşlar ağlamaklı
Gün suskun bir operette diva
Çekiyor arpın tellerini zaman
Gülüşün ekiyor sevdayı ruhuma
Dolanıyor göz pınarlarıma sen yokuşları 
Gece öyküleri sarıyor hasreti
Dingine çalan arzular suslarda!
Bir düş açılıyor sere serpe
Tan ağarıyor usul hamlelerle göğsünde
Serinliğine kavuşuyor sessizce esaret
İvme kazanıyor düşünlerim beklemsiz
Gece yağıyor üzerime
Dolanıyor güz tutkularında vuslat
Gün bana üşüyor...
"Umut'a..."
Tokana : Konaklarda büyük mutfağın adı...
<end>

<start>
Nisan yankısı sözler saklamında 
Sizsizliğin iç süzülüşleridir Gül Yağmurları
Gün yalnızlığında gezinti
Bulmacasına konu edinilen hayat misali savruk
Siyah kareler nefes aralıklarında sobe 
Üstten aşağıya salınmada imgeler
Göz kırpışlarına ulanmış Çarşamba ardı
Bezgin yürüyüşlere dönük 
İçsel bir türkü süzülmekte giz yanlarıma
Kuşluk vakti dolanırken sevda şarkılarına
Akibet meçhule yolcu olur martı çığlıklarında
Göz ucu heveslerinde mahzun tan gülüşleri
Dinleminde viran bağların hasadı yansımada
Bir can iki gonca uçuşu hayata
Söz ilmeklerinde mahpusluk yarenlik etmekte 
İçselinde fırtına tamtamları
Vuruyor sirenler bilinmez öykülemleri
Düşün suslarında gün yedisi eylül
Hazan kollarında bir demet tufan
Gönülden gönüle hasret damlalarda
Gül yağmurlarına gebe irem düşler
Kuramış yürek ahret beklemlerindeyken
Açmış ellerini hasretlerine Eylül 
Henüz gelmese görünse de vakit
Oldu olacak vuslat
Oldu olacak
Umutlar dipdiri...
Işın ERGÜNEY
<end>

<start>
Bir ebruli sarılır düşüne
Buğusu üstünde kadehler 
Sus dağlarına dem tutar ...
Muhabbet yorgunu gülüşlerdeyken acı
Sıla hasretlerine tünek olur sevda
Dolaşır bedeni günah esintileri
Düş gözlerde hıçkırık
Deniz gülüşlerinde eftelya çığlıkları...
Yokuşlarında tarumar aşk büyüleri misali
Gözlerine kurulu yürek...
Tan doğumu esintilerinin hengâmesinde 
Süzgün bakışlar sarar kuşluk vakitlerini
Gün dolgusu gözlerde ihtişamı yankılanır
Ten dokunmalarının
Ürkek vadi oylumları peydahlanır sayrılarında
Dallarını devşirir yılgın sonbahar dökünleri
Bilinmez hangi yağmurun erketesinde
İki kelama indirgenir söz 
Gün yıldızlarına sığınır düş
Pes eder hayat...
<end>

<start>
Hayat ıslığını çalıyor 
Düşler Nihavend 
Aşk yürürken aheste 
Sevda tutmuş eller ağlamaklı
Ufuk ötesi giz hülyalarında
Sarhoş bir ayaz tiplemesi
Melodi serenadlarına çekilmiş 
Ay öykünmeleri 
Tılsım dönemeçlerinde hayat ebe 
Hayat ıslığını çalıyor
Sergüzeşt manevralarla
Kuzey rüzgarlarına dalmakta gözleri
Sohbetler gölgesinde gecenin 
Sonu aksayan yorgun beklentileri
Bir sesleniş avazında jalesi aşkın
Hayatın gel gitleri viran sarmalları
Görselinde harmandalı vurumlarıyla
İner akşam güncelere usulca
Bezgin gözler aşk dilenir
Muhabbet ağlar
kemane
Kayboluşları açarken hüzün 
serenadlar
Napoliten şarkılar işler 
Nazlı düş reveranslarına
Dışarıda buğu kesmiş zaman
Öykünür geceye 
Hayatın ıslığı derinden
Buseler Suzinak...
<end>

<start>
Yağmur ötesi gözlerine gizlenmiş efkar
Darmadağın yıldızlar saçlarında oynak
Gönülse aşksız tarumar... 
Gölge boyu adım söylemlerinde söylenmekte adın
Islanmakta sesin virane gecelerin 
Aşk gülümsemelerinde
Vedası okunurken ahir sevda türkülerinin 
Süzülür gözler halayda yar nazarlarına
Zaman acımasızca terk eder dirilişleri
Ardı hazan
Peşinde hüzün besler çökünüşleri
Dudak kıvrımlarında ince işli gamzesiyle 
Salınır nihavent 
Sır ötesi sevda tutunmalarına 
Sensiz bir derinlik sarar geceyi
Yıkılır esintisi nazende süzülüşlerin
Güney rüzgarlarına ekili dudak izlerin
Bir katre gülün çığlığını sararken ağlamaklı
Gecenin ahengi siniyor ayaz gecelere 
İçimde bir aşk sözleniyor...
<end>

<start>
Ne üzerindeki ürkek benlik
Ne geceye sığınan kahpe iştah
Sahte gülüşler ardı cilve pazarından 
Ucuza kapatılmış göstermelik doygularda
Gece İhanetle yıkanacak...
Düşsellerinde maviye çalan yanaşma şehvet
Sen kokusu sarılan bedenler
Belki gezecek dil aldanmış aşk gölgelerinde
Belki düşecek takad umarsız yarınlara
Sıkıca örtecek geceyi üstüne
Avuç sıcaklarında sorguya çekecek adını 
İnecek har sonrası vadi sessizliklerine hayat
Ele verecek gözler şimal rüzgarlarını
Gece tüketirken maraba vücutları
Hasretinde köhne titremeler aksedecek sabaha
Güneş her daim muayyen günlerinde
Kan rengiyle başlayıp karaya bağlayacak günü
Yine sahil banklarına vuracak nadan ışıklar
Umurlar aksedecek boğazın ölgün sularına
Saracak yürek bağ kesisi düşünleri
Düşecek gönül şarkıların diline aheste
Sanki sana yetişmeden
Aşk bitecek....
Sanki rüzgar kokunda esir...
<end>

<start>
Gece kısrak düşlere gebe
Tütsüler sarmada inceden ruhu
Ateşe tutmuş kırsallarında
İnlemsel çığlıklar vurur koyaklarını
Dolaşır tende hasret
Küllendirilmiş ihtiras yığınları
Patlamaya hazır volkanlar misali
Göğüs uçlarında ihtilal
Sığmaz yatağına akan arzular
Dinmez gölgelerine düşen kan taneleri
Sahtekar Sezen şarkıları uğuldarken
Karışır aydınlığına “sen bana tutsak”
Dolaşır kasıklarında vurgulu sazlar 
Titrer benliği dokuz sekizlik arpejlerde
Islak saçlarından dökülmede yakamoz
Kavurmada ay “kadın çıkıntılarını” 
Dingin bir Eylül işlemedeyken 
Gizem kutular ardına saklamında aşk
Fasıl tefin klarnet geçişlerinde
Sevda,
Sus
Pus...
<end>

<start>
Söz yığar geceye düş
Umarsız bir gelincik açar yüreğe toprak
Serendilerinde yığın hikayeler sıralanmış
Hayat küskünü gezgin söyleşilerinde kuşluk
Tahammüllerinde ortanca misali açılımlar
Sızar zamana kirpiğinden suskun bir serzeniş
Kadın kokusu sırnaşır kıvrımlarında geceye
Akar saçlarından kürdi bir türkü tutkunluğuna
Uzar elleri 
Düşe kalka büyüme kızlığına
Yalnızlığına sıralanır nar tanesi kızıllık
Nefes ürpertilerine sarar ten haykırımlarını
Bir avaz sıyırır ürke gün doğumundan
Batar içine çığlığı hayatın
Manolya beyazlığına düşer iki damla kırmızı
Derinlerinde haraşo med cezirler
Titrek ay ışığında yakamozlanır ruhu
Ter tanecikleri ulanır 
Avuç içi böğürtlen temaslarına
Tango şehveti kaneviçe işler gamzelerine
Benliğinde isyankar çığlıklar 
Koyaklarında pınar dingisi özümsemelerle
Deli bir kahkaha çınlar kerpicinde tavanın
Bir kertik daha kaydolur gece kesiklerine 
Söz yığar geceye düş...
<end>

<start>
Kıyısı Üşümüş Düş 
Düş gözlerinde aksi sevdaların
Merhabası sarar tan soğurmalarını
Güne keser özgürlük
İner dalgakıranlarına sırnaş öfkeler
Kör karanlık bir ışık sarar çilingir sofralarını
Düşer yakamozlarına bir suskun fasıl
-Okur gözlerinde çakılı fenerler
Sorgusunda firari sevdalarla oynaş-
On ikiye düşer gözleri beklemin
Güleç kahkahalar sarar sahaf yanını hayatın
Yaşanmışlığında çığlık çığlığa durgular
Yağmur suskunluklarına denk düşmede sevda
Gece körü bir şiir
Vandal ataklarında aşk 
Memelerine yapışık dördüz eylül
Sayar ida düşünlerini kuşluk bir an
Dökülür olungan zincirlerine esaret
Tarar hislerini ebedi küs haykırımları 
Susar sessizlik
Kesilir kahkahası sabahın
Ayın ondördü vurur kırkları
Yoluna rüzgar eker Dicle
Üşür Fırat...
<end>

<start>
Yalnızlık düşüyor güzlerden
Gecenin tanış olmadığı sabah selamlarına...
Aşka hasret bahar yağmurları misali
Sevda sürgünleri sarmış maviş gözlerini
Neydi güneş huzmeleriyle ruha sızan
Neydi cama vuran iki ıslak gölge...
Vakit temaşa seyirlerinde gezgin
Gönül sevda ruletlerinde bitap düşmüşken
Yürür hala yollarında aşk nefes nefese
İner mehtap çiy tanelerine süzgün
Ayın dördüllerinde sabırsız yalnızlık
Tırmanır yakamoz boylamlarına sırnaşça
Bir manolya çiçeğindeyken tâb-ı hayalin 
Her daim suskun nöbetlerinde tensel arzular
Düşsel yağmur baharlarında rintler
Nazarlar ebemkuşağına kilitli...
Dökük mey/hane çıkışlarında
Sanki geceye dönük ayrılık
Sanki sabahı vurmada vuslat
Sanki imkansıza perde eylemede senfoniler
Dersin 
Aşk söz görmede
Dersin 
Çığlık çığlığa suslarında sevda
Dersin
Göz uçlarından
Kuşanmış yağmuru dal...
<end>

<start>
Keşke 
Düş dolanımlarımızı 
Savurmasaydık mazi anlatılarına ...
Bir komşu rüzgar esmeli tenimde
Seslenmeli nisan aşk yağmurlarıyla
Silkenmeli tüm sevda artıklarından
Yaşanmalı hayat aşk envanterlerinde
Gitmeden gidemeden gözlerinden
Yüreğimde iki damla yaş
Molalarda mızrap dokunuşları misali
Avuçlarımda yakamoz işveli ümitler
Gözlerim ufkun sır perdelerindeyken
Ruhum yelkenlere fora çekişlerde
Hiç sinmedim öfke salınımlarında
Hiç ard dönmedim sevda kurşunlarına
Kahır yağıyor konfeti niyetine akşama
Ürperiyorum yokluğunun ateş sarmallarında 
Üflerken bir çoban ağa kızına sevdasını
İnleyerek haykırmada çığırtkan 
Veda duruşlarını...
Bizim ağladığımız şarkılar matemde
Şakımıyor bülbüller gül düetlerinde
Sen bir portre misali uzanmışken kumsala
Ben dalga dalga gelip işlesem
Sevda notalarıyla hasretimi
Nereye asılmış bilmesem de
Hayatımın fotoğrafıydı sende kalışlar...
Bir damla yağmur
Bir de ben daha düşmeden gözlerinden
Bir ihanet rüzgarı 
Dolanıyor kuşku sürgünlerinden
Kokum hala sıyrılmamış tenine ...
<end>

<start>
Ne Zaman Utanacak Aşk!
Kar tanecikleri gibi düşler
Beyazlarla gelip yaşlarda tükenmede...
Sır yüzünün kırışıklıklarında 
Ellerin dostsuz bir geceye tutunuş seramonilerinde
Buğusuna demli saklıların inlemede
Gün dargını solfejlerinde
Bir düş süzülüyor gökkuşağından nazlı
Pervazına yalnızlık konmuş gecenin...
Cumba ardı musiki sohbetlerinde
Derinden inler Hüzzam kanun taksimi
Bir gönül şarkısı dökülür sözlerinden
Susar şen şakrak kahkahalar 
Yorulur gün bakışlarım
Uzaklardan eser bir uzun hava
“Tenha köşelerde sen eylersen teselli...”
Eşlik eder yokluğuna sevdanın...
Kızıl öfkeler sararken tan yerini
Dudaklarına iner gölgesi seherin
Bana baktığın yerde
Düşlerin varken
Ne zaman geceyi giyecek zaman
Ne zaman utanacak aşk!...
Bu şiir “Bir güzele gönül verip sevenden,sevdiğine...”
Fikret Kızılok'a saygıyla...
<end>

<start>
Bordoya çalan düşler
Sımsıkı sarmış bedeni...
Elleri saçlarında
Vücudu benliğine tutsak sereserpe
Neydi düşün?
Uyku dolanımlarında duraklar
Hep aynı yerde serzenişte
Kulağında sevgili fısıltıları
Boynunda geceyi ısıtan buseler
Teninde aşk dokusu...
Hiç oynaşmadığı yastık sohbetlerinde
Uyuyakalmış umut mektupları
Tatlı bir esin uzanmış omuzlara
İçi ürkek kıpırtılarda pejmürde
Göz kapakları sımsıkı sarıyor sevdayı
Göz bebeklerinde işli gönül şarkıları
Neydi düşün?
Bir gecelik hürriyet
Ya da delice yaşamak aşkın halini
Ay yansıyor yüzünde
Gece apaydınlık korkusuzluğunda...
Yalıyor gece boynundan ayak uçlarına
Ahh! bir mum yansa ısıtsa bedeni derinden
İnse düşlerine dirilişler
Tüketse doyumsuz umarlarını tan ışıklarına
Neydi düşün?
Geceye yağmur olmak !!!
Yoksa güne aşk doğmak mı?
Neydi!
Düşün!!!.....
<end>

<start>
Kaç öyküye kanat olur bu gönül...
Gece sevda boyunca uzanmış
Kör bakışlarını dağıtmada yarsız koyaklara
Uzaklarda belirsiz çakaralmaz silüetine inat
Dirilir söylemlerinde öyküsü feryadın 
Düşünlerinde mor edalı bir gelin 
Terli avuçlarında al kırmızı bir sabah
Artarak giriyor bedenine siyah
Ürperiyor gövdelerde iştahlı bir sonsuzluk 
Aşk hep hayata gebe kalışlarındayken
Nazlı orkideler salınıyor sayrı gülüşlerde
Riviera di Levante'de
Ay ışığı kırığı yakamoz toylarında 
Şuh şakrak bir napoliten aksederken geceye
Bir Çingene raksediyor aşkı yudumsayarak...
Suslarına sığınırken Portofino'da sevda
Açar göz bebeği çığlıklarında
Eylül gülüşleri
Göz yaşına dönüşür Santa Margherita ligure 
Düşer bakışlarından Parlişka!
<end>

<start>
Her sabah
Geceden kalma bir hikaye daha
Binmekte omuzlarıma
Kaç düş ötesi serzenişe 
Kaç hatıra yıkıntısına hazır ki sevda 
Tinsel bekleyiş doğurganlığında
Üşengeç vadi koyaklarına inerken akşam
Bitap umarsız bir öykü dolanmakta 
İnlemsel çığlığında takadı düşmüş gecenin
Sıkılırken buseler gardenya buğularında 
Aşk yalnızdır gün dönümü nefeslerinde
Gölgesinde meneviş oynaşmaları
En haylaz gülüşünde tanrıça eylül
Sus demleri dökülürken bergüzara
Teranesi nihavent rakslar süzülmekte 
Irar asude sevgi boylamlarından
Susar aykız yakamoz ürperişlerinde
Hicrana açılınca meyil gönüller
Hüzzam eser aheste yelkenlerinde
Atılırken sevdaya şeytan çarmıhı 
Yaşamaktır orsa alabanda eğlenmek
Akmakta mevsim ahir zaman ırgatlarına
Gelmekte vedası ömürlerin beklentisiz
Heyhat!
Ne sancısı seslenir şubatın
Ne de coşkusu anılır fasıl yağmurlarının
Biçare gönül
Gel gitlerindeyken kemane yaşamın
Aşka son serenadıdır eylül dokunuşları
<end>

<start>
Rüzgar Değer Gülüşüne Sabahın 
Titrek ışıklarında bir şimendiferin
Karanlığı yırtan çığlığında rehindi sözler
Yorgun bakışlarına sığınır gece
Nefer şarkılarına döner sevda
Yatağına sokulu saklı düşlerde
Gece el eder tanyeri olumlarına 
Gez göz arpacık üçlemesinde kitli düşünler
Bir bilse neye üşengeç gözler...
Ne zaman yağmur koksa saçların
Sevda nefes takatlarında kalır soluk soluğa
Irar suslarında matemi günün
Alır demini şiir nazar vuruşlarında 
Hüzün sağanağına tutkulu umudun
Niyet çekerken iklimlerine vokal
Salınır kanadına mahur bir şarkı
“Çek Hristo çek demeli
Hazan üstü az zemheri”
Ardısıra çağlar figanlar yarına
Rüzgar değer gülüşüne sabahın...
<end>

<start>
İstasyondan sana uzanan yolda
Öylesi sürüklendi ayaklarım
Ne denizin kokusu sardı benliğimi
Ne martıların ekmeğe uzanan kanat çırpışları
Yürüdüm
Sanki karşımda sehpa
Sanki umudum musalla taşında 
Soğuk...
Öylesi yalnız serçe
Öylesi ürkemiş kumru
Öylesi puslu bir ikindi...
Betondan bir bankta hüzün
Iraya dalmış gözlerde anlar var...
Soluk soluğa bir merhaba diyebildi yüreğim
İçimde suslarım ruhumda sessiz haykırımlar
Dokundum omzuna sevgilinin
Dokundum bensizleşmeye yönelik yüreğine
Titredi irkildi nedensiz! 
Nedensiz iki damla yaş oturdu gözlerine yumuk yumuk
Nedensiz süzülemedi yanaklarından veda
Yürüdük usulca sahil boyu
Ne bir ses çıktı haylaz tekirden
Ne de dolandı ayaklarımıza sosyete terrier
Çok istedim nefesim olmanı
Çok istedim sözlerin olmayı...
Hani dokunsa elime rüzgarın
Ya da düşse gönlüme gölgen
Kokunda ölecek hallerdeyim
Niyeydi gönül ardı eden o bakış!
Sustu deniz 
Küstü sahil sohbetlerine
Durakaldı bulut
Koyverdi aşkın gözyaşlarını
Koyverdi senle beni 
Koyverdi de sürdü dostu izdivacından 
Yarın dolu yeminlerimizi...
Sevda sır gözlerinde kelebek
Gün kıssadan hisse haziran
Utana kaldı düşler gönül dilinde
Sözler düştü dün bitti gözlerinde
<end>

<start>
Bir salıncak sesi sıyırırken düşlerimi
Yüzün hasret bakıyordu kaybolup giden güne
Bir daha mı örmeli aşka giden yolları
Bir daha mı duymalı sessizlik söylemlerini
İnceden bir rüzgar kesiyordu sahili
Sevda, gözyaşı ilmeklerinde mahzur
Siniyorken pervası güz dönümlerinin
Pişmanlık dönüyordü pejmürde ihanetlerden
Gözümsemelerde ayrışan bekleyiş sancısı
Duraksarken ten dokunsamalarında
Kim diye sordu Tanrı?
Üzüntü kahırlarına aş eriyorken gece;
İlk yağmur düşümüne özdeş 
Henüz çizilmemişken düş öykünmeleri
Virane gönül dağlanıyordu sorgu ayinlerinde
Bendim!
Gece sığıntısı sen kovuşturmacısı
Üzerimde titremsi eğreti bir sevda
Nefeslerimde yaygın sempati ataklarıyla
Ve sendin!
Hayal değişmenleri savuşturmacısı
Beklentinde perdesiz sazlar triosu
Düşünde uzantısı Işınsuların...
<end>

<start>
Karanlık odasına kıstırılmış
Bitkin kelime avındayken yüreği
Endişeli bir bakış mıhlanmış üzerine
Geceydi
Uzun uzadıya yalnızlıktı adı ...
Öyküsü suskun arsız yağmur kuşlarına
Göz süzmede derbeder iç çekişleri
Düş görmelerine açılan fallar
Dört sandalye arası bir masa
Rengi dönmüş upuzun kızıllığı 
Hep beyaz kokan kaneviçe 
Güne gündüzken
Sıkı sıkıya tövbelerinde kanı
Gül gözlerine sıkışmış oğlan çocuğu
İşvesinde kahkaha takıntılarına adak
İki bacak arası yasa 
Söz arkaları...
<end>

<start>
'gecenin asi mavilerine...'
Gözlerinde kaç sorgu yatar
Kaç anı sıyrılır kopyalarından ...
Giderken 
Geride bıraktığın kıpkırmızı nefeslere
Ahhh! diyor yüreğim
Sanki başarabilirdik!...
Şimdi sen gözlerimde elası aşkın
Dudaklarımda ezik laterna düetleri
Yokluğunda buruk asi ruh kıvrımlarımla 
Biraz ezgin düşünlerim ...
Düş introsu güz gözlerine 
Vurmalı sazlar eşliğinde düzülen
Öfke salınımlarım 
Göz süzmelerine vurgun
'bırakma' sessizliğine mahkum iç çekişlere
Kalem çekmiş sevda ünlemleri!
Kal küskünü uzanışlarına
Son bir mola edasındayken hayat
Bir avuç sevda akislerine imrenmede gün
Teslimiyetine esas hallerinde 
Körebe oynar alize esinleri ...
Renk düetlerine inat aldanışlar
İşler gece mavisi kokularına
Sızar tan düşümlerinde aşk...
<end>

<start>
Öfke rüzgarları ses vermelerindeyken
İsyan sarılıverir yoksul benliklere
Çığlıklarında yürekler konfetiler misali savrulur...
Gölgesinde güneşlerle efsununa sarılı
Bir ilah kazınır beyinlere 
Eğilir ruhlar en içten reveranslarıyla
Solur rock'n roll 
Memphis sun record'da geceyi
Gözlerinde ihtirasına doymamış yangın yerleri
Parmaklarında tel tel örülen sevda saçları 
Atılırdı arpejler ardı sıra hiç susmadan
Milyonlarca çiçek o anda tek yürek 
Öylesi bir buğu kapsar ki notaları
Vurulur şarkılar, hayat yudumsar sevdaları
Dokunmak terine alev alev
Duyumsamak iliklere kadar titremelerini
Binlerce perde açılır aynı anda
Tarar ışıklar yıldız saçlarını
Büyür avazlarında görkemli bir duruş
Sus pus olur hep bir ağızdan arzular
Dinlemeye geçer sahne!
Yüzünde bin yılın ünvanı
Elvis vurur yürekleri durmaksızın
Başı önünde 
Mağrur turlarında iken “In the ghetto”
Çığlık çığlığa suslarında şarkılar ...
Elvis Presley'e...
<end>

<start>
Düş yorgunu hayat umarları
Derin çizgilerle özdeşleşirken
Uzar yalanlar mum ışığında
Sevgiliye tuzak olur sevda kelamları
Elleri yanacak bad-ı sabahlarda
Tutunamayacak tan yerine umutlar
Bir sen kalacaksın sevda
Hayatın kör görüşlerinde ebe
Uyak olacaksın yalnız gece tılsımlarına
Düş görümlerine sinecek inceden bir öfke
Durup bakacaksın dünden yarına ki
Vadide sensizlik boy vermelerinde...
Dingin aşiyanlar süzecek boğazı
Gelin sevdasına bürünecek Yakamoz
Sabah ezanları seslenirken duymazlığa
Sanki şarap terleyecek düşte
Sanki Gün ağaracak saçlarında...
<end>

<start>
Gönül yanlışlarının matem turlarında
Tütsü kokusu sarar sevda esaretlerini 
Düşer faslı eftelya serpil umutlara
Köşede afroz keser yekte bıçkını küheylan
Galataya karşı serper umutlarını seher
Derinden bir nağmeye bürünür sevda
Vakit yıldız kaymalarına dem tutuşundayken
Keramet sanar gölge oynaşmalarını haspa
İlk defa gülüştü sabahla rüzgar
Kağıttan helvalar dizildi dünden güne
Döküldü hatıralar Leica öbeklerinden
Ömür enstantanelerinde sarıldı siyahla beyaz
Merdiven aralığına sinik tahayyüller
Suslarında kahpe soylu bir geceyi siler
İhtimal vaki insel nağmelerinde tazenin 
Aşk yanar kaminetosunda 
Düşselinde ten susturur ayazı 
<end>

<start>
Sevda nefes takatlarında gölge
Hayat hıçkırık tekerlemelerinde körebeyken
İmkansıza perde açar düşlerim...
Yorgun virane hayatların
Uzunçalar yansımasındayken yokluğun
Aşk der 
Her kadın ayrı bir çiçekten olma
Her sevda aynı düşten doğma
Rehinlerinde yıkıntı sevda öykünmeleri 
Umar çaresizliğinde sus pus şarkılar
Ten soğukluğuna dönüşürken vücut iklimleri 
Yunar pasaklarını erguvan muhabbetleri 
Süzülürken imbatından hazan dinletileri
Gün batımından dökülmede nağmesi feryadın 
Aşk fısıldarken yar bekler güne
Figanında gece muhayyer buselik
Söz yakarırken çaresiz düne
Üşengeçti gözlerin hala üstelik...
<end>

<start>
Üşümede Sevişmeler
Güne yazılan su çığlıklarının esaretinde sevda
Mehtap inlemlerinde suskun yar solumaları...
Yaşmağına saklı müsvedde aşklar
Bekleminde düne tütsü söylemler 
Bir yerlerde saklı
Esas kadına öylesine yalnız zaman!
Avare kalmış yakamozlar
Çıkıyorken sensiz yar sohbetlerine
Dönemeçlerinde sıra gölgeler
Muhabbet bağına eren sıra öykünmeler misali
Ağırdan sokulmada kürdili hicazkar meşk oylumlarına
Yorgun ebem kuşaklarına göz kırpmada yarın
Sürgünlerde çiyler, avazlarında doğurgan bir düş
Beride aşk,
Yürekte umarsız bir geceye süzgün serseri maviler
Patikalarında aheste bir rüzgar beklerken saçlarını
Sarar gırnata coşkusu peyderpey ten dokunuşlarını
Finalinde vururken çok sesli fasl-ı şahaneleri
Sanılır ki sensizliğin bağ bozumudur
Kin karası gözlerinin
Avuntu vaktindeyken akşam
Yürekte nar ekşisi bir gece,
Ve
Bir acemi bakışa 
Üşümede sevişmeler...
<end>

<start>
C/anımsın diyerek esinirken benlik
Kim sarsacak içimdeki seni ...
Bir yudum göz yaşı dilenirken
İner sunaklarından bezgin bir duruş
Sallapati gezgine dönüşür sentezlerim 
Dur der şeytan gözlerimde 
Kal ki yalanı tanı... 
Ne yağmur süpürür vakti günahı 
Ne de tufan sürür yokluğun izini
Nuh der sözlerin gülüşlerinde !
Eğik açılar oluşturur ruh 
Gün düşen dönmelerine...
Duyan var mı? 
Sokrates'le düşündük maviyi 
Ardından kızıla döndü veda 
Tutkun el reveranslarına 
Vurduk kahkahalarını 
Gördük ki susmuş bakışlar
Al götür varaklarını sevdanın 
Seslen huma kuşlarına 
Sıyır benliğinden kaçışlarını da
Yıkan gölgesinde
Ağlakların...
<end>

