<start>
Uzun ince bir yoldayım
Gidiyorum gündüz gece
Bilmiyorum ne haldeyim
Gidiyorum gündüz gece
Dünyaya geldiğim anda
Yürüdüm aynı zamanda
İki kapılı bir handa
Gidiyorum gündüz gece
Kırkdokuz yıl bu yollarda
Ovalarda dağlarda çöllerde
Düşmüşüm gurbet ellerde
Gidiyorum gündüz gece
Şaşar Veysel iş bu hale
Kah ağlaya kah güle
Yetişmek için MENZİLE
Gidiyorum gündüz gece
<end>

<start>
Ağlayalım Atatürk'e
Bütün dünya kan ağladı
Başbuğ olmuştu mülke
Geldi ecel can ağladı
Şüphesiz bu dünya fani
Tanrı'nın aslanı hani
İnsi cinsi cem'i mahluk
Hepsi birden ağladı
Doğu batı cenup şimal
Aman tanrım bu nasıl hal
Atatürk'e erdi zeval
Amir memur altın kürsü
Yas çekip mebsan* ağladı
İskender-i Zülkarneyin
Çalışmadı bunca leğin
Her millet Atatürk deyin
Cemiyet-i akvam ağladı
Atatürk'ün eserleri
Söylenecek bundan geri
Bütün dünyanın her yeri
Ah çekti vatan ağladı
Fabrikalar icat etti
Atalığın ispat etti
Varlığın Türk'e terk etti
Döndü çark devran ağladı
Bu ne kuvvet bu ne kudret
Vardı bunda bir hikmet
Bütün Türkler İnönü İsmet
Gözlerinden kan ağladı
Tren hattı tayyareler
Türkler giydi hep karalar
Semerkand'ı Buhara'lar
İşitti her yan ağladı
Siz sağ olun Türk gençleri
Çalışanlar kalmaz geri
Mareşal Fevzi'nin askerleri
Ordular teğmen ağladı
Zannetme ağlayan gülmez
Aslan yatağı boş kalmaz
Yalınız gidenler gelmez
Felek-el mevt'in elinden
Her gelen insan ağladı
Uzatma Veysel bu sözü
Dayanmaz herkesin özü
Koruyalım yurdumuzu
Dost değil düşman ağladı
<end>

<start>
Dost dost diye nicesine sarıldım
Benim sâdık yârim kara topraktır
Beyhude dolandım boşa yoruldum
Benim sâdık yârim kara topraktır
Nice güzellere bağlandım kaldım
Ne bir vefa gördüm ne fayda buldum
Her türlü isteğim topraktan aldım
Benim sâdık yârim kara topraktır
Koyun verdi kuzu verdi süt verdi
Yemek verdi ekmek verdi et verdi
Kazma ile döğmeyince kıt verdi
Benim sâdık yârim kara topraktır
Âdem'den bu deme neslim getirdi
Bana türlü türlü meyva yedirdi
Her gün beni tepesinde götürdü
Benim sâdık yârim kara topraktır
Karnın yardım kazmayınan belinen
Yüzün yırttım tırnağınan elinen
Yine beni karşıladı gülünen 
Benim sâdık yârim kara topraktır
İşkence yaptıkça bana gülerdi
Bunda yalan yoktur herkes de gördü
Bir çekirdek verdim dört bostan verdi
Benim sadık yârim kara topraktır
Havaya bakarsam hava alırım
Toprağa bakarsam dua alırım
Topraktan ayrılsam nerde kalırım
Benim sâdık yârim kara topraktır
Dileğin varsa iste Allah'tan
Almak için uzak gitme topraktan
Cömertlik toprağa verilmiş Hak'tan
Benim sâdık yârim kara topraktır
Hakikat ararsan açık bir nokta
Allah kula yakın kul da Allah'a
Hakkın gizli hazinesi   toprakta
Benim sâdık yârim kara topraktır
Bütün kusurumuzu toprak gizliyor
Merhem çalıp yaralarımı düzlüyor
Kolun açmış yollarımı gözlüyor
Benim sâdık yârim kara topraktır
Her kim ki olursa bu sırra mazhar
Dünyaya bırakır ölmez bir eser
Gün gelir Veysel'i bağrına basar
Benim sâdık yârim kara topraktır
<end>

<start>
Güzelliğin on par'etmez 
Bu bendeki aşk olmasa 
Eğlenecek yer bulaman 
Gönlümdeki köşk olmasa
Tabirin sığmaz kaleme 
Derdin dermandır yareme 
İsmin yayılmaz aleme 
Aşıklarda meşk olmasa
Kim okurdu kim yazardı 
Bu düğümü kim çözerdi 
Koyun kurt ile gezerdi 
Fikir başka başk'olmasa
Güzel yüzün görülmezdi 
Bu aşk bende dirilmezdi 
Güle kıymet verilmezdi 
Aşık ve maşuk olmasa
Senden aldım bu feryadı 
Bu imiş dünyanın tadı 
Anılmazdı VEYSEL adı 
O sana aşık olmasa.
<end>

<start>
Ben giderim adım kalır 
Dostlar beni hatırlasın.. 
Düğün olur bayram gelir 
Dostlar beni hatırlasın..
Can kafeste durmaz uçar 
Dünya bir han konan göçer 
Ay dolanır yıllar gecer 
Dostlar beni hatırlasın..
Can bedenden ayrılacak 
Tütmez baca yanmaz ocak 
Selam olsun kucak kucak 
Dostlar beni hatırlasın..
Ne gelsemdi ne giderdim 
Günden güne arttı derdim 
Garip kalır yerim yurdum 
Dostlar beni hatırlasın..
Açar solar türlü çiçek 
Kimler gülmüş kim gülecek 
Murad yalan ölüm gerçek 
Dostlar beni hatırlasın..
Gün ikindi akşam olur 
Gör ki başa neler gelir 
Veysel gider adı kalır 
Dostlar beni hatırlasın.
<end>

<start>
Aldanma cahilin kuru lafına 
Kültürsüz insanın külü yalandır..
Hükmetse dunyanın her tarafına 
Arzusu hedefi yolu yalandır..
Kar suyundan süzen çeşme göl olmaz 
Gül dikende biter diken gül olmaz 
Vız vız eden her sineğin bal'olmaz 
Peteksiz arının balı yalandır..
İnsan bir deryadır ilimle mahir 
İlimsiz insanın şöhreti zahir 
Cahilden iyilik beklenmez ahir 
İşlediği amel hali yalandır..
Cahil okur amma alim olamaz 
Kamillik ilmini herkes bilemez 
Veysel bu sözlerin halka yaramaz 
Sonra sana derler deli yalandır.
Aşık Veysel Şatıroğlu
<end>

<start>
Beni hor görme kardeşim
Sen altınsın ben tunç muyum?
Aynı vardan var olmuşuz
Sen gümüşsün ben saç mıyım?
Ne var ise sende bende
Aynı varlık her bedende
Yarın mezara girende
Sen toksun da ben aç mıyım?
Topraktandır cümle beden
Nefsini öldür ölmeden
Böyle emretmiş yaradan
Sen kalemsin ben uç muyum?
Tabiata Veysel aşık
Topraktan olduk, kardaşık.
Aynı yolcuyuz yoldaşık
Sen yolcusun ben bac mıyım
<end>

<start>
Sen bir ceylan olsan ben de bir avcı 
Avlasam çöllerde saz ile seni..
Bulunmaz dermanı yoktur ilacı 
Vursam yaralasam söz ile seni..
Kurulma sevdiğim güzelim deyin 
Bağlanma karayı alları geyin 
Ben bir çoban olsam sen de bir koyun 
Beslesem elimde tuz ile seni..
Koyun olsan otlatırdım yaylada 
Tellerini yoldurmazdım hoyrada 
Balık olsan da takla dönsen deryada 
Düşürsem toruma bez ile seni..
Veysel der ismini koymam dilimden 
Ayrı düştüm vatanımdan ilimden 
Kuş olsan da kurtulmazdın elimden 
Eğer görse idim göz ile seni.
Aşık Veysel Şatıroğlu
<end>

<start>
Arzusun çektiğim Beserek Dağı
Elvan elvan çiçeklerin açtı mı? 
Çevre yanın güzellerin otağı,
Bizim eller yaylasına göçtü mü?
Güney tarafında Kurban Pınarı,
Kalktı mı Mezarlı Boyu'nun karı? 
Garip öter meşeliğin kuşları,
Yavru şahin yuvasından uçtu mu?
Yeşil atlas giymiş dağlar süslemiş,
Mescit köyü eteğine yaslanmış,
Şeme Dağı, duman olmuş puslanmış,
Sivralan'a nuru rahmet saçtı mı?
Zaman gelip göçler geri dönerken,
Güzellerin yaylasından inerken,
Dilberler doldurup bade sunarken,
Veysel Şatır, hatırlara düştü mü?
<end>

<start>
Derdimi söylesem derin dereye
Doldurur dereyi düz olur gider
Irakipler sıra dağlar arada
Korkarım yar benden yoz olur gider
Pervane ateşten sakınmaz canı
Uğruna koymuşum başı bedeni
Doldur tüfeğini hedef et beni
Yaram doksandokuz yüz olur gider
Veysel der çıkayım bir yüce dağa
Ağaçlar bezenmiş yeşil yaprağa
Zaman olur tenim düşer toprağa
Karışır toprağa toz olur gider
<end>

<start>
Aşkın beni elden ele gezdirdi 
Cok dolandım bulamadım eşini 
Beni candan usandırdı bezdirdi 
Tuzlu imiş yiyemedim aşını..
Benim ile gezdin beni arattın 
Beraber oturup beraber yattın 
Türlü türlü güllerinden koklattın 
Aşık ettin güle bülbül kuşunu..
Altmış iki yıldır seni ararım 
Tükendi sabrım yoktur kararım 
Dağa taşa kurda kuşa sorarım 
Kimse bilmez hikmetini işini..
Her millete birer yüzden göründün 
Kendini sakladın sardın sarındın 
Bu dünyayı sen yarattın girindin 
Her nesnede gösterirsin nakşını..
Görenlere açık körlere gizli 
Kimine göründün oruç namazlı 
Veysel'e göründün cilveli nazlı 
Tutan bırakırmı senin peşini.
Aşık Veysel Şatıroğlu
<end>

<start>
Benden selam söylen vefasız yare 
Gurbet benim olsun sıla kendine..
Çekilmedik derdimizi bölüşek 
Yadı ben alayım sıla kendine..
Dökek derdimizi ölçek bölüşek 
Ne el bize ne biz ele karışak 
Felek bize gül demezki gülüşek 
Cefa benim olsun çile kendine..
Çektigim cefalar yar senden geldi 
Bana bu sitemler kar senden geldi 
Başımdaki duman kar senden geldi 
Ben kara bağlayım ala kendine..
Evvelden hastadır yaralı gönlüm 
Sevdayı mahbuba ereli gönlüm 
Aşkın gömleğine gireli gönlüm 
Hicranı Veysel'den n'ola kendine
<end>

<start>
Dost dost diye nicesine sarıldım 
Benim sâdık yârim kara topraktır 
Beyhude dolandım boşa yoruldum 
Benim sâdık yârim kara topraktır.
Nice güzellere bağlandım kaldım 
Ne bir vefa gördüm ne fayda buldum 
Her türlü isteğim topraktan aldım 
Benim sadık yarim kara topraktır..
Koyun verdi kuzu verdi süt verdi 
Yemek verdi ekmek verdi et verdi 
Kazma ile döğmeyince kıt verdi 
Benim sadık yarim kara topraktır..
Adem'den bu deme neslim getirdi 
Bana türlü türlü meyva yetirdi 
Her gün beni tepesinde götürdü 
Benim sadık yarim kara topraktır..
Karnın yardım kazmayınan belinen 
Yüzün yırttım tırnağınan elinen 
Yine beni karşıladı gülünen 
Benim sadık yarim kara topraktır..
İşkence yaptıkca bana gülerdi 
Bunda yalan yoktur herkes de gördü 
Bir çekirdek verdim dört bostan verdi 
Benim sadık yarim kara topraktır..
Havaya bakarsam hava alırım 
Toprağa bakarsam dua alırım 
Topraktan ayrılsam nerde kalırım 
Benim sadık yarim kara topraktır..
Dileğin var ise iste Allah'tan 
Almak için uzak gitme topraktan 
Cömertlik toprağa verilmiş Hak'tan 
Benim sadık yarim kara topraktır..
Hakikat ararsan açık bir nokta 
Allah kula yakın kul da Allaha 
Hak'kın hazinesi gizli toprakta 
Benim sadık yarim kara topraktır..
Bütün kusurlarım toprak gizliyor 
Merhem çalıp yaralarım düzlüyor 
Kolun açmış yollarımı gözlüyor 
Benim sadık yarim kara topraktır..
Her kim olursa bu sırra mazhar 
Dünyaya bırakır ölmez bir eser 
Gün gelir Veysel'i bağrına basar 
Benim sadık yarim kara topraktır.
<end>

<start>
Uyandım kuşların ince sesine
Seherle birlikte iniler durur
Ses verdim sesine bilircesine
Aşıkın derdini yeniler durur.
Baharda çağlayan bulanık sular
Durmadan kendini taşlara çalar
Eşinden ayrılmış bir geyik meler
Dağlar sadâ verir iniler durur
VEYSEL de yaralı geyik gibidir
Kapalı dertlere höyük gibidir
Ne sarhoştur ne de ayık gibidir
Sinesi kös gümüler durur.
<end>

<start>
Ah çektikce erir gider 
Yüreğimin yağı benim..
Seni görsem durur gider 
Dillerimin bağı benim..
Gam leskesi saf saf oldu 
Hep sözlerim boş laf oldu 
Senin yolunda mahv oldu 
Gençliğimin çağı benim..
Ah belimi büken oldu 
Gurbet bana diken oldu 
Altı aydır mekan oldu 
Dibi kırkkız dağı benim..
Sensin derdine dustugum 
Hayal oldu konuştuğum 
Her gün yediğim içtiğim 
İçerimde ağu benim..
Ağlar VEYSEL çıkmaz sesi 
Gine coştu gam deryası 
Garip gönlümün yaylası 
Güzel hüsnün bağı benim.
Aşık Veysel Şatıroğlu
<end>

<start>
Ben gidersem  sazım sen kal dünyada
Gizli sırlarımı aşikar etme
Lal olsun dillerin söyleme ya da
Garip bülbül gibi ah-u zar etme
Gizli dertlerimi sana anlattım
Çalıştım sesimi sesine kattım
Bebe gibi kollarımda yaylattım
Hayali hatır et beni unutma
Bahçede dut iken bilmezdin sazı
Bülbül konar mıydı dalına bazı
Hangi kuştan aldın sen bu avazı
Söyle doğrusunu gel inkar etme
Benim her derdime ortak sen oldun
Ağlarsam ağladın gülersem güldün
Sazım bu sesleri turnadan m'aldın
Pençe vurup sarı teli sızlatma
Ay geçer yıl geçer uzarsa ara
Giyin kara libas yaslan duvara
Yanından göğsünden açılır yara
Yar gelmezse yaraların elletme
Sen petek misali Veysel'de arı
İnleşir beraber yapardık balı
Ben bir insanoğlu sen bir dut dalı
Ben babamı sen ustanı unutma.
<end>

<start>
Hayal bana yakın yar bana uzak 
Sevdası başıma dolanır gitmez 
Aşkına düşeli yar bana uzak 
Yüz bin öğüt versen biri kar etmez
Senin aşkın beni kıldı urusvay 
Düşmüşüm peşinde koşarım hay hay 
Kabul et kapında beni de kul say 
Dost yoluna ölür aşık ar etmez
Ey beni bu derde giriftar eden 
Eski muhabbeti kaldırdın neden 
Gönül ister kavuşmayı ölmeden 
Gül olmasa bülbül ah u zar etmez
Beni yakan yansın aşkın narına 
Gönül düştü bir zalimin toruna 
Bakmaz mısın bu Veysel'in zarına 
Ah çeker ağlarım yar elim yetmez.
<end>

<start>
Sen bir aşksın ben bir mecnun
 Sen olmasan ben olmazdım
 Sen bir gülsün ben bir bülbül
 Sen olmasan ben olmazdım
Kalbimde yaşarsın her an
 Varım yoğum sensin inan
 Kalbimdeki aziz mihman
 Sen olmasan ben olmazdım
Ansızın kalbime girdin
 Türlü türlü dertler verdin
 Beraberce çeker derdin
 Sen olmasan ben olmazdım
Sensin benim cümle varım
 Yoktur başka kisb ü kârım
 Hem yazımsın hem baharım
 Sen olmasan ben olmazdım
Bağrımdaki açan çiçek
 Türlü koku türlü irenk
 Bu bendeki olan gerçek
 Sen olmasan ben olmazdım
Dokun Veysel tele dokun
 Coştu gönül etti akın
 Sensin bana benden yakın
 Sen olmasan ben olmazdım
<end>

<start>
Yarin beyaz gerdanında
Türlü türlü haller gördüm
Sıralanmış her yanında
Yıldız gibi benler gördüm
Yar ile tenha buluştuk
Gizli dertlerimiz açtık
 Hayli bir zaman konuştuk
Dudağında ballar gördüm.
Dudu diller inci dişler
Ahu gözler o bakışlar
Kesme kakül sırma saçlar
Zülüfünde teller gördüm.
Elmas küpe kulağında
Güller açmış yanağında
Seher vakti dost bağında
Taze açmış güller gördüm.
Söylenir sevdan Veysel'i
Aşıktır aşığın temeli
Ben o yari görmeyeli
Aylar geçti yıllar gördüm.
<end>

<start>
İtimat edersen benim sözüme
Gel birlik kavline girelim kardaş
Birlik çok tatlıdır, benzer üzüme
İçip şerbetini duralım kardaş.
Son verelim iftiraya bühtana
Kardeşane sevişelim can cana
Elbirlikle çalışalım vatana
Çok okul, fabrika kuralım kardaş.
Yürüyelim Atatürk'ün izine
Boş verelim bozguncular sözüne
Göz atalım şu dünyanın hızına
Yürüyüp hedefe varalım kardaş.
Veysel'in sözleri kanun dışı mı?
Mantığa uymazsa kesin başımı
Bana düşman etmiş vatandaşımı
Sebebi ne ise soralım kardaş.
<end>

<start>
Selam saygı hepinize
Gelmez yola gidiyorum
Ne karaya ne denize
Gelmez yola gidiyorum
Ne şehire ne de köye
Ne yıldıza ne de aya
Uçsuz bucaksız deryaya
Gelmez yola gidiyorum
Gemi bekliyor limanda
Tayfaları hazır ondan
Gözüm kalmadı cihanda
Gelmez yola gidiyorum
Eşim dostum yavrularım
İşte benim sonbaharım
Veysel karanlık yollarım
Gelmez yola gidiyorum
<end>

<start>
Gönül bir güzeli sevmiş ayrılmaz
 Dolanır peşinde çoban misâli
 Hiç kimse bu derdin dermânın bilmez
 Azmış yaraları perişan hali
Lokman çâre bulmaz yoktur Eflâtun
 Yârdan ayrılması ölümden çetin
 Elde endaz ettim bu aşkın atın
 Terkettim sılayı vatanı ili
Ferhat Şirin için kestiği taşlar
 Benim senin için döktüğüm yaşlar
 Seni yaksın beni yakan ateşler
 Yaktı bu sinemi savruldu külü
Arılar bal için bekler petekler
 Alır her çiçekten verir emekler
 Mecnun Leylâ için pınarı bekler
 Ben de bir yâr için olmuşum deli
Evvelden var idi bu sevda bende
 İlikte damarda cesette canda
 Ölünce hû çeksin kemiğim sinde
 Dünyâda durunca Veysel'in dili
<end>

<start>
Allah birdir Peygamber Hak 
Rabbül âlemindir mutlak 
Senlik benlik nedir bırak 
Söyleyim geldi sırası
Kürt’ü Türk’ü ne Çerkez’i 
Hep Ademin oğlu kızı 
Beraberce şehit gazi 
Yanlış var mı ve neresi
Kuran’a bak İncil’e bak 
Dört kitabın dördü de hak 
Hakir görüp ırk ayırmak 
Hakikatte yüz karası
Binbir ismin birinden tut 
Senlik benlik nedir sil at 
Tuttuğun yola doğru git 
Yoldan çıkıp olma asi
Yezit nedir, ne kızılbaş 
Değil miyiz hep bir kardaş 
Bizi yakar bizim ataş 
Söndürmektir tek çaresi
Kişi ne çeker dilinden 
Hem belinden, hem elinden 
Hayır ve şer emelinden 
Hakikat bunun burası
Şu âlemi yaratan bir 
Odur külli şeye kâdir 
Alevi Sünnilik nedir 
Menfaattir varvarası
Cümle canlı hep topraktan 
Var olmuştur emir Haktan 
Rahmet dile sen Allah’tan 
Tükenmez rahmet deryası
Veysel sapma sağa sola 
Sen Allah’tan birlik dile 
İkilikten gelir bela 
Dava insanlık davası…
<end>

<start>
Saklarım gözümde güzelliğini 
Her neye bakarsam sen varsın orda 
Kalbimde gizlerim muhabbetini 
Koymam yabancıyı sen varsın orda
Aşkımın temeli sen bir alemsin 
Sevgi muhabbetsin dilde kelamsın 
Merhabasın dosttan gelen selamsın 
Duyarak alırım sen varsın orda
Çeşitli çiçekler yeşil yapraklar 
Renklerin içinde nakşını saklar 
Karanlık geceler aydın şafaklar 
Uyanır cümlâlem sen varsın orda
Mevcudatta olan kudreti kuvvet 
Senden hasıl oldu sen verdin hayat 
Yoktur senden başka ilânihayet 
İnanıp kanmışım sen varsın orda
Hu çeker iniler çalınan sazlar 
Kükremiş dalgalar coşar denizler 
Güneş doğar perdelenir yıldızlar 
Saçar kıvılcımlar sen varsın orda
Veysel’i söyleten sen oldun mutlak 
Gezer daldan dala yorulur ahmak 
Sen ağaç misali biz dalda yaprak 
Meyva çekirdeksin sen varsın orda
<end>

<start>
Ağaçlar al giydi kuşlar dillendi
Açtı bahar çiçekleri Ada'nın
Toprak mevce geldi yer yeşillendi
Açtı bahar çiçekleri Ada'nın
Kuğul kuğul ötüşüyor kumrular
Çağlayıp akıyor bulanık sular
Meleşir koyunlar körpe kuzular
Açtı bahar çiçekleri Ada'nın
Adapazarı'na demişler Ada
Yar elinden yaralarım ziyade
Çiğdemleri dağda gülü ovada
Açtı bahar çiçekleri Ada'nın
Mektup yok sıladan dağlar kar mıdır
Akar gözüm yaşı bir pınar mıdır
Kuşlar eşin bulmuş ilkbahar mıdır
Açtı bahar çiçekleri Ada'nın
Veysel'de kalmadı hiç sabrı karar
Gün günden ediyom ömrümden zarar
Bizim ele selam söylen turnalar
Açtı bahar çiçekleri Ada'nın
<end>

<start>
Ala gözlü benli dilber 
Bir gün gelsen bize dogru..
Seni sevdim can u dilden 
Çekme kendini naza doğru..
Ne pervam var ne de perdem 
Sanma beni hali bir dem 
Söyler seni teller her dem 
Kulak versen saza doğru..
Aşığa zülfükar isen 
Gülşende güle zar isen 
Hakikatli bir yar isen 
Ben geleyim size doğru..
Gönülleri bir edelim 
Gayrileri biz nidelim 
İkimiz de bir gidelim 
Yürüyelim ize doğru..
Bir gün için feryadı zar 
Bülbül eder her dem seher 
Aç sinemi gel gör ne var 
Arttı derdim yüze doğru..
Kafi derdim bir derd katma 
Veysel'i yabana atma 
Kerem eyle çok uzatma 
Kavuşalım yaza doğru.
22.01.2002
<end>

<start>
Dokuz ay koynunda gezdirdi beni 
Ne cefalar çekti ne etti Anam 
Acı tatlı zahmetime katlandı 
Uçurdu yuvadan yürüttü Anam
Anaların hakkı kolay ödenmez 
Analara ne yakışmaz ne denmez 
Kan uykudan gece kalkar gücenmez 
Emzirdi salladı uyuttu Anam
Doğurdu beni Sivas ilinde 
Sivralan Köyünde tarla yolunda 
Azığı sırtında orak elinde 
Taşlı tarlalarda avuttu Anam
Ben yürürdüm Anam bakar gülerdi 
Huysuzluk edersem kalkar döverdi 
Hemen kucaklayıp okşar severdi 
Çirkin huylarımı soyuttu Anam
Çocuğudum Anam bana ders verdi 
Okumamı çalışmamı ön gördü 
Milletine bağlı ol da dur derdi 
Vatan sevgisini giyitti Anam
Tükenmez borcum var Anama benim 
Onun varlığından oldu bedenim 
Kimi köylü kızı kimisi hanım 
Ta ezel tarihte kayıtlı Anam
Veysel der kopar mı Analar bağı 
Analar doğurmuş ağayı beyi 
İşte budur sözlerimin gerçeği 
Okuttu oğretti büyüttü Anam
<end>

<start>
Salinip giderken boyunu gördüm
Selvi miydi fidan miydi boy muydu
Egmis kislarini yayini gördüm
Kilic miydi gamze miydi yay miydi
Güzel keklik gibi geziyor tasta
Gören asiklari yakar ateste
Avazi bülbülde sedasi kusta
Keklik miydi turna miydi toy muydu
Taramis zülfünü dökmüs gerdana
Yel estikce dalgalanir her yana
Dedim dilber cevir yüzün bak bana
Gözleri yildiz al yanaklar ay miydi
Arasan dünyayi bulunmaz esi
Siyah bulut perdelemis günesi
Ah cekti gözünden sel etti yasi
Deniz miydi derya miydi cay miydi
Veysel Satir beyan eder derdini
Terkedemem ezberini virdini
Dilim tutup soramadim yurdunu
Yayla miydi kasaba mi köy muydu
<end>

<start>
Ah çektikçe erir gider
Yüreğimin yağı benim
Seni görsem durur gider
Dillerimin bağı benim
Gam leşkeri saf saf oldu
Hep sözlerim boş laf oldu
Senin yolunda mahv oldu
Gençliğimin çağı benim
Ah belimi büken oldu
Gurbet bana diken oldu
Altı aydır mekan oldu
Dibi Kırkkız Dağı benim
Sensin derdine düştüğüm
Hayal oldu konuştuğum
Her gün yediğim içtiğim
İçerimde ağu benim
Ağlar Veysel çıkmaz sesi
Gine coştu gam deryası
Garip gönlümün yaylası
Güzel hüsnün bağı benim
<end>

<start>
Beni hor görme kardeşim
Sen altınsın ben tunç muyum
Aynı vardan var olmuşuz
Sen gümüşsün ben sac mıyım
Ne var ise sende bende
Aynı varlık her bedende
Yarın mezara girende
Sen toksun da ben aç mıyım
Kimi molla kimi derviş
Allah bize neler vermiş
Kimi arı çiçek dermiş
Sen balsın da ben cec miyim
Topraktandır cümle beden
Nefsini öldür ölmeden
Böyle emretmiş yaradan
Sen kalemsin ben uç muyum
Tabiata Veysel aşık
Topraktan olduk kardaşık
Aynı yolcuyuz yoldaşık
Sen yolcusun ben bac mıyım
<end>

<start>
Yağız atlar kişnedi, meşin kırbaç şakladı,
Bir dakika araba yerinde durakladı.
Neden sonra sarsıldı altımda demir yaylar,
Gözlerimin önünden geçti kervansaraylar...
Gidiyordum, gurbeti gönlümle duya duya,
Ulukışla yolundan Orta Anadolu'ya.
İlk sevgiye benzeyen ilk acı, ilk ayrılık! 
Yüreğimin yaktığı ateşle hava ılık,
Gök sarı, toprak sarı, çıplak ağaçlar sarı...
Arkada zincirlenen yüksek Toros Dağları,
Önde uzun bir kışın soldurduğu etekler,
Sonra dönen, dönerken inleyen tekerlekler...
Ellerim takılırken rüzgârların saçına
Asıldı arabamız bir dağın yamacına.
Her tarafta yükseklik, her tarafta ıssızlık,
Yalnız arabacının dudağında bir ıslık! 
Bu ıslıkla uzayan, dönen kıvrılan yollar,
Uykuya varmış gibi görünen yılan yollar
Başını kaldırarak boşluğu dinliyordu.
Gökler bulutlanıyor, rüzgâr serinliyordu.
Serpilmeye başladı bir yağmur ince ince.
Son yokuş noktasından düzlüğe çevrilince
Nihayetsiz bir ova ağarttı benzimizi.
Yollar bir şerit gibi ufka bağladı bizi.
Gurbet beni muttasıl çekiyordu kendine.
Yol, hep yol, daima yol... Bitmiyor düzlük yine.
Ne civarda bir köy var, ne bir evin hayali,
Sonunda ademdir diyor insana yolun hali,
Arasıra geçiyor bir atlı, iki yayan.
Bozuk düzen taşların üstünde tıkırdıyan
Tekerlekler yollara bir şeyler anlatıyor,
Uzun yollar bu sesten silkinerek yatıyor...
Kendimi kaptırarak tekerleğin sesine
Uzanmış kalmışım yaylının şiltesine.
Bir sarsıntı... Uyandım uzun süren uykudan; 
Geçiyordu araba yola benzer bir sudan.
Karşıda hisar gibi Niğde yükseliyordu,
Sağ taraftan çıngırak sesleri geliyordu:
Ağır ağır önümden geçti deve kervanı,
Bir kenarda göründü beldenin viran hanı.
Alaca bir karanlık sarmadayken her yeri
Atlarımız çözüldü, girdik ....................
<end>

<start>
Derinden derine ırmaklar ağlar, 
Uzaktan uzağa çoban çeşmesi, 
Ey suyun sesinden anlıyan bağlar, 
Ne söyler şu dağa çoban çeşmesi.
Gönlünü Şirin'in aşkı sarınca 
Yol almış hayatın ufuklarınca, 
O hızla dağları Ferhat yarınca 
Başlamış akmağ....................
<end>

<start>
Bir bakışki açıyor gönül muammasını, 
İki sevdalı kalbin en gizli yarasını, 
Bir bakış ki kudreti hi....................
<end>

<start>
Yalnız senin gezdiğin bahçede açmaz çiçek, 
Bizim diyarımızda bin bir baharı saklar! 
Kolumuzdan tutarak sen istersen bizi çek
İncinir düz caddede dağda gezen ayaklar
Sen kubbesinde ince bir mozaik ararda
Gezersin kırk asırlık mabedin içini
Bizi sarsar bir sülüs yazı görsek duvarda, 
Bize....................
<end>

<start>
Elimi beş yerinden dağladı beş parmağın, 
Bağrımda da yanmadık bir yer bırakmadan git.
Bir yarın göçtüğünü, çöktüğünü bir dağın 
Görmemek istiyorsan ardına bakmadan git!
Yavrusunun yoluna dalan bir dul bakışı, 
Andırıyor ışıksız evinde pencereler. 
Biraz yeşermek için beklesin artık kışı 
Çağlayansı....................
<end>

<start>
Sana çirkin dediler, düşmanı oldum güzelin 
Sana kafir dediler, diş biledim Hak'ka bile 
Topladın saçtığı altınları yüzlerce elin 
Kahpelendin de garez bağladı....................
<end>

<start>
Namluya dayanır yola dalarsın
Duruşun bakışın yaman be Ali
Boşuna tetiği ne kurcalarsın
Var daha ateşe zaman be Ali
Yıllanmış bir çınar pusuluk yerin
Neredeyse gelecek beklediklerin<....................
<end>

<start>
Sakın bir söz söyleme...Yüzüme bakma sakın!
Sesini duyan olur,sana göz koyan olur.
Düşmanımdır seni ....................
<end>

<start>
Yaşamaz ölümü göze almayan
Zafer, göz yummadan koşarda gider.
Bayrağa kanının alı çalmayan
Gözyaşı boşana boşana g....................
<end>

<start>
İçimden tanırım ben o illeri
Onlar ki zahirde viran olurlar
Ardıçlı dağları çamlı belleri
Aşanlar Şirin'e hayran....................
<end>

<start>
Tanıştığım günden beri enginle
Bir taşın üstünde hayale daldım.
Bulacaksın koymuş gibi elinle, 
Ben nerde doğmuşsam o yerde ka....................
<end>

<start>
Seni istakbal için önce gelmek cihana,
Ve başkasınan almak sonra geliş müjdeni.
Bir nefes dinlemeden yıllarca koşmak sana,
Aramak her tarafta...Bulmamak asla seni.
Suda,rüzgarda,kuşta senin sedanı duyup
Seni beyaz çiçekli dallar içinde sanmak.....................
<end>

<start>
Anlattı erenler: Bir bahar değil,
Aşıkın ömründe bin bahar varmış.
Hicranla ağaran bu saçlar değil,
Savgisiz kalan kalp ....................
<end>

<start>
Kayalıklarda gördüm seni, bir sisli günde,
Fırtınadan saçların çözülmüş bir demetti.
O kayalıklarda ki bir yıl evvel üstünde
Çöllerden aşık dönen bir genç intihar etti...
Seni her nerde, artık, her ne suretle görsem
Bir gölgenin duyarım ruhuma düştüğünü.
Ben de o aşık gibi bir kayada ölürsem
Rabb'im m....................
<end>

<start>
Ağzında şarkılıktan çıkmış iniltilerle
Dağ, taş deme, arkadaş, gün batmadan ilerle!
Yara açsın kayalar ayaklarında, varsın,
Varsın omuz başların kamçılardan kızarsın,
Bu ağrılar duyurmaz sana yalnızlığını.
Kızıl dudaklarından bırakma ıslığını,
Ağzında şarkılıktan çıkmış iniltilerle
Dağ, taş deme, arkadaş, gün batmadan iler....................
<end>

<start>
Bir gün, 
Uzak bir yolculuktan sonra, nefes nefese, 
Kalbimin çarpışını sofranda sayacağım.
Ömrümü vermek için ağzından çıkan sese
Kapını sol elimle aralıklayacağım...
Yabancı bir fısıltı söyleyecek ....................
<end>

<start>
Yaşamaz ölümü göze almayan.
Zafer, göz yummadan koşana gider.
Bayrağa kanının alı çalmayan,
Gözyaşı boşana boşana ....................
<end>

<start>
Caddeden sokaklara doğru sesler elendi, 
Pencereler kapandı, kapılar sürmelendi.
Bir kömür dumanıyle tütsülendi akşamlar, 
Gurbete düşmüşlerin başına çöktü damlar...
Son yolcunun gömüldü yolda son adımları, 
Bekçi sert bir vu....................
<end>

<start>
Kuytu ormanları, tenhâ bağları
Geziyor mevsimin yorgun rüzgârı.
İnce dallar kırık,....................
<end>

<start>
Yüzüme sert çizgiler çekti senin adını,
Hasret saatlerini saydı saçımda aklar.
Senin ağzından çıkan bir cümlenin tadını
Ne bugün içki verdi,ne bu ....................
<end>

<start>
Bağından her güzel bir gül seçerdi,
Bundan mı sarardın soldun,ey gönül?
Kadınlar geçerdi,kızlar geçerdi,
Bir zaman aşk için....................
<end>

<start>
Dinmiş denizin şarkısı, rüzgar uyumakta, 
Rıhtım boyu sonsuz bir üzüntüyle karaltı 
Körfez düşünür, Kanlıca mahzundur uzakta, 
Mazi gibi sislenmiş Emirgan Çınaraltı.
Can verdi kışın sunduğu taslarla zeh....................
<end>

<start>
Gözlerim gözlerinde dinlenirken eriyor,
Eriyor yaklaşırken dudağına dudağım.
Zerrelerim çözülmüş gibi sesler veriyor,
Ben sıcak bir denize inen buzd....................
<end>

<start>
Yaslanır bir buluttan bir buluta başınız,
Gövdeniz Tanrım gibi gökte yaşardı,dağlar! 
Engin kanatlı kuşlar olmasa yoldaşınız
Tepenizden bir güneş,bir ay a....................
<end>

<start>
Bu akşam bilmediğim bir âlem içindeyim, 
Ya rüyada bir seyyah, ya semavi Çin'deyim, 
Bir orman yangınıyle kızardı karşı dağlar, 
Taraf taraf tutuştu meş'aleler, çırağlar, 
Bir renge girdi eşya günün altın tasında, 
Bu kızıl kâinatın gezerken ortasında.
Birden alev ....................
<end>

<start>
Seni ben bekliyorum göğsüm açık, bağrım açık; 
Hançer ol göğsüme saplan, ecel ol karşıma çık.
Çalmamış madem ki bir gece felekten gönlüm; 
Gelecek bari elinden ....................
<end>

<start>
Bütün hayatı uyur bir sema-yı mühmelde
Geniş ufukları efsanevi hikayelerin
Tasavvur ettiği gökler kadar beyaz, narin,
Minarelerle müzeyyen, sevimli bir belde...
O mai d....................
<end>

<start>
Hasretinle geçiyorken bu gençlik çağım,
Ey sevdiğim, ben umitsiz değilim gene
Ak düşünce saçların kumral rengine
Kollarında son aşıkın ben olacağım.
Ey başında şimdi s....................
<end>

<start>
Dünyada aşk denilen varlık da yalan, 
İnanma, aldanma, kapılma kızım, 
Hıçkırır ağlarlar, inanma yalan, 
Erkekler yılandı....................
<end>

<start>
Hangi ceylân seni kesmiş de çocukken memeden,
Hangi kaplan sana süt vermiş öz annen yerine? 
Üç yüz evlik köyü takmış saçının tellerine,
Sürüyorsun bu mezarlıkta için titremeden.
Seyre çık, sevdiğim, akşamları kurbanlarını; 
Yarıyor kalbini herkes sana göstermek için.....................
<end>

<start>
bahar mührünü vurmuş leylaklar
açmış, uzansam bir kiraz dalı
içimde koşup duruyor bir maral
gelincik tarlaları çığlık çığlığa
oralardan geldim baş eğmeden
gecelerin kımıldayıp sonlandığı
ışık ışığa mor kanatlı kelebeği
küflü duvarları bilirim voltaları
suskun küflü duvarları kan sıçramış
çakıyla takvimler kazınan, günler
saatler, dakkalar-
bitmeyen zaman
ağarmış kireç oyuklarında
soluk renkli sözcükleri.
<end>

<start>
sen bu şiiri okurken 
ben belki başka bir şehirde
olurum
kötü geçen bir güzü
ve umutsuz bir aşkı anlatan
rüzgarla savrulan
kağıt parçalarına
yazılmış
dağıtılmamış
bildiriler gibi
uzun bir yolculuğa hazırlanan
yalnız bir yolculuğa.
çünkü beyaz bir gemidir ölüm
siyah denizlerin hep
çağırdığı
batık bir gemi
sönmüş yıldızlar gibidir
yitik adreslere benzer
ölüm
yanık otlar gibi
sen bu şiiri okurken
ben belki başka bir şehirde
ölürüm..
<end>

<start>
kırgınım, saçılmış
bir nar gibiyim
sessiz akan bir ırmağım
geceden
git dersen giderim
kal dersen kalırım
git
dersen
kuşlar da dönmez, güz kuşları
yanıma kiraz hevenkleri alırım
ve seninle yaşadığım
o iyi günleri,
kötü
günleri bırakırım.
aynı gökyüzü aynı keder
değişen bir şey yok ki
gidip
yağmurlara durayım.
söylenmemiş sahipsiz 
bir şarkıyım
belki
sararmış
eski resimlerde kalırım
belki esmer bir çocuğun dilinde.
bütün derinlikler sığ
sözcüklerin hepsi iğreti
değişen bir şey yok hiç
ölüm hariç.
aynı gökyüzü aynı keder.
<end>

<start>
kırılınca bir büyük ayna
şarkılar da yarım kaldı
büyü bozuldu, durdu saatler
suda suretimiz asılı kaldı.
yoktu, şehirler gezdim ülkeler
düşlerim sahipsiz kaldı
ve şimdi kim bilir nerdeler
gül güle değdi solmuş kaldı.
anıları öğütür değirmenler
bir aşk söyleyin ki bana
daha başlarken öldemeler.
kırılınca bir büyük ayna
aşk bitti şarkılar yarım.
<end>

<start>
durmadan taşırdım yanımda üç şeyi
iri çakıl tanelerini, çatlamış bir narı
bir öpüşün bıraktığı harlı lekeyi
ipekten
çalınmış
umutlarla taşırdım
ah sevgilim derdim, ölüm 
ne kadar çoktu yaşadığımızda.
bize hep beyaz mendil
sallayan 
ölüm ki, 
iki kapısında 
haki bir yalnızlık
          dikilirdi
ve hatırlatırdı 
bize, güz kuşlarının
uçup gittiği denizleri.
bense, yulaf kokan
dağlı ellerinde
dolaşmak gibi kolaydır 
sanırdım yaşamak ve sana kansız 
                               bir gökyüzü 
getirirdim
getirebilsem ah,
     - avlusunda çocukların
       korkmadan oynadığı -
lalelerle
donanmış simli bir gökyüzü.
bir öpüşün bıraktığı harlı lekeyi
çatlamış bir narı, unutmadım.
<end>

<start>
ne söylersen söyle bu aşk ikimizindi 
ikimizindi bir zamanlar aynı gökyüzü 
bir samanın tutuşması gibi olan şey 
biraz erzurumdu biraz rize biraz mardin 
geniş, dingin, sürekli bir yurt gibi
ne söylersen söyle rüzgardır duyan 
düşleri çağıran iri siyah gözleriyle 
ve yanıbaşımızda mutlu kalan ne var ki 
belki bir kuş akşamın ölü ağzındaki
sadece güldür dağılmış ayaklanmaya
ne söylersen söyle ruhum bağırıyor 
acı içinde bağırıyor giden her şeye 
uzak kapıların ses verip çağırmadığı 
mutsuzluk değil mi biraz da şarkıdır 
üzgün, kırık, iri bir gül gibi kanayan
ne söylersen söyle bir gün yiteceğiz 
çam seli halinde kalabalık bir orman 
alıp götürecek bizi kuytu ölümlere 
yaşamanın anlamını sorsam da söyleme 
konuştukça bir gemi açılıyor kıyıdan.
<end>

<start>
burda deniz bitiyor 
ve yok benim gidecek bir yerim
martılar 
dönüyorlar.
burda deniz bitiyor 
ve gökyüzü başlıyor
uçsuz bucaksız 
derin
kirli bir gökyüzü.
diyorum
sıkıysa durdurun
rüzgarla rüzgar 
sevişiyor kuytularda
uykuyla 
uyku
düşle düş.
deniz bitiyor 
gökyüzü başlıyor
son kuşlar dönüyorlar.
(Eylül)
<end>

<start>
yağmur dindi sevgilim, küf mavisi bir yağmur
dingin ruhumun
tınazını susturan ve aç çocukların 
iniltilerini, bu yüreğimize yürüyen
yağmur,
gecenin yağmuru dindi.
bütün bir gece 
düşman pusularına, vişneliklere
ayağı çaputa sarınmışlara
kör bir kuyuya ve dinamite
inen bu yağmur
gecenin
yağmuru
söndüremedi pırnal ateşin soluğunu
kozalak yaktım ben de sessizlikte
ömrümün kozalaklarını
küllere sıvanmış
baştan başa dolaşıp ağrıyan ormanı
yağmur dindi sevgilim bak dinle
her şey dindi, acıysa dinmemiş halde.
<end>

<start>
bilirim yarın diye bir şey var
çeliğin su katılmamış yanı
ırmakların geçilecek, fırtınaların dinecek
bir yanı var
ömrümüzün
belki bir gün gülecek.
selam verip
selam alacak
barışa kardeşliğe
hep tok yatan
çocuklar görecek
el ele
aşklar, omuz omuza dostluklar
ne dikenli teller olacak
ne tanklar tüfekler
ne tüberküloz kalacak
ne lösemi
ne işsizlik
ne banka
ne borsa
süt gibi duru ve ak
ekmek gibi sıcak
bizim de
bizim de
günlerimiz olacak.
güle değecek
kuşların kanadı
ve kuşlar sırtlarında
gül taşıyacak
kardeşlerim koşar adım
moraran beyazla
zincirlerimizle
yaralarımızla
ırmakların geçilecek, fırtınaların dinecek
bir yanı var
ömrümüzün
belki bir gün gülecek.
<end>

<start>
ay düşünce denize 
seni hatırlarım
ince ince yağan yağmur, 
iskeleye yanaşan vapur
haydarpaşa garı
seni hatırlarım
ay düşünce denize
kalbim çarpar, telaşlı
bir kuş olur, siyahlar içinde bir kadın
ve yakasında ipiri kırmızı bir gül
seni hatırlarım
ay düşünce denize
söylenmemiş sessiz
bir şarkıydım, tozup
giden bir ilk kar
solgun begonya
kalkmak üzere bir tren
seni hatırlarım
<end>

<start>
I.
Benim o hep fırtınalarla boğuşan ruhum
Yorulmuyor yaşamaktan.
Midyat’lı bir gümüş ustasıdır, süryani
Ve yüzündeki çıban gibi
Yüreğinde yaralar
Taşımaktan.
Yorulmuyor yorulmuyor
Ağır işçi
	Kedere ve aşka çalışmaktan
Kiminde peçeli bir gülüş çağırıyor
Kiminde kovuluyor kapılardan.
2.
bak sabah yaklaşıyor birazdan ufuk
			moraracak
sevgilim çıplak sokaklarında
			ayak seslerim dolaşsın
yasak
ırmaklarında yıkanayım
		avuçlarına karlı öpüşler
				bırakayım
rüzgar
unutulmuş
bir dağ çeşmesine
götürsün bizi.
Zamanın saatleri unuttuğu
Şavkıyan bir dağ çeşmesine.
3.
ey eflatun aşk
bana  eflatun yağmurlar
		yağdırabilir misin
getirebilir misin geçen günleri geri
tutup yıldızları yanıma oturtabilir misin
sana neyi anlatayım
her sarnıç küflü bir yağmuru
her sevda bir ayrılığı yaşar.
<end>

<start>
kar yağıyor dışarda
sokak lambasına düşüyor
ve serçeler 
üşüyor
kenarları hafifçe yanmış
sayfalarına kan 
sıçramış
bir kitapta
nâzım hikmet 
okuyorum.
dışarda kar yağıyor
ve dağ lokantasına
gidiyor 
zengin 
kasabalılar.
kar yağıyor dışarda
mektubun yeni gelmiş
istanbul 
kokuyor.
dışarda kar yağıyor 
seni seviyorum.
<end>

<start>
yalnızlık senin o konuşkan kuşun
hani hep duvarlara anlattığın
hapislerden kalma sürgünlerden.
yalnızlık senin o konuşkan kuşun
bulutlar taşıdığın yakut sürahide
begonyalar büyüten eski alışkanlık.
yalnızlık senin o konuşkan kuşun
kırk kapıdan geçmiş kırk kilitten.
yaralı, dili lal, kanadı kırık
vurulmuş başında bir yokuşun.
<end>

<start>
İpince ipekten gece
hışırdasa yırtılır gibi
çalıyor sessizliğin kampanası
dışarda afiş asıyor çocuklar
uzaktan silah sesleri geliyor
kal diyor bir kadın sesi
gitme kal
ve patlamaya hazırlanıyor leylaklar
kalbim de
<end>

<start>
1. 
hoşça kal ayak izim 
serseri sokaklarda 
hoşça kal
kendine bir başka 
gökyüzü büyüten
kardeşim
gece feneri
hoşçakal kal çaldığım
ıslık
söylediğim türkü
doludizgin karlarda.
hoşça kal
annemin
yüzü
hep beyaz yaşmaklı
sırı dökülmüş bir yalnız
aynada.
hoşça kal
dolunayın
altında
ıhlamur ağaçlarına
kazıdığım
şey
hoşça kal uzaklarda yanan
anızların parıltısı hoşça kal.
2.
bir gün gelecek bu gün de
bir anı olacak nasılsa
oturduğumuz bu masa
bu kum saati, bu rüzgar, bu eski 
komodin
bu kırık
sandalye
bu kelepir yürek
bu aşk 
nasılsa.
3. 
hoşça kal ayak izim 
serseri sokaklarda
hoşça kal
yarım kalmış 
duvar yazıları
hoşça kal
bir gün gelecek 
akacak yeraltı suları
hoşça kal
yakut, bezirgan, gön
hoşça kal eski zaman
aktarları
gidiyorum
bu şehri bu yağmuru
bu düşleri
bu aşkı bu kavgayı bu kederi
size bırakarak.
<end>

<start>
Sesler ve küller
orada duruyorsun, fırtınalar tanığımdır
terkedilmiş 
beyaz ve nazlı,
yorgun bir hallacın
            attığı
                yünler
                    gibi
dokunaklı.
git diyorlar gidiyorsun
kal diyorlar
ne bir ses
ne bir şarkı.
ey saçlarına ak kuşlar üşüştüren
yüzünü peçesine saklamış
ayın altında
çam dalına asılan
gümüş 
gölgesi
göle düşmüş.
kendine bıçaklar bileyen
                 devrilmiş
                 kağnı
                 gibi
yolda kalmış
sevgilim.
altın benekli
fundalıklarda
pusuya düşürülen
geceleyin gözleri bağlı
                           götürülen
karaca.
inilmedik ne bir deniz
çıkılmadık ne bir dağ
uğranmadık han
bırakmayan
yaralı koşma
sevdalı
im
halkım, sevgilim.
saz yok
mızrap yok
hep konmuş
hem göçebe
hem balık hem kuş
hem ingin hem yokuş
yanık otlar gibi
              kavrulmuş
esmer ve yoksul.
iner şafağın alacasında
karıncalar ordusu
şehre
                    kenar
                    mahallelerden
yürüyerek
ve trenlerle.
su satan çocuklarıyla
kapılarında vagonların
çamaşırcı
kadınlarıyla
                  iner
                 şehre
sincan'dan
iner mamak'tan
battal gazi
destanı ve
kan kalesi
ve kılıcıyla alinin
mızraklı ilmihalle.
yok başka bir cehennem
yaşıyorsun işte
ellerine
bulaşmış
kara incirin sütü
ve kardeşinin
kanı
habil ile kabilin.
yaşıyorsun
sarışın
onurlu ve aşık
karasevdalar
içinde
               aydınlık.
yok senin kayan bir yıldızın
puslu 
ssekendizin
çolpanın
görünmüyor.
bu gökyüzü
sana
bana dar
telliturnam uçamaz
gelinkuşum konamaz.
tel örgüyle
                 çevrilmiş
onlara
mavi ve alabildiğine
                               geniş.
hasretin çırağı
gurbetin
kalfası
ve aydınlıkların
ustasısın
sönünce
             mum
sönünce
çarağı
karanlıklara
çarpan
pervanem.
             halkım
             sevgilim
yanar
güneşte etin kehribar
bir üzüm
çıngılı
gibi.
çıkrık iner
çıkar
çıkrık
varılmaz
dibi görülmedik
korkuyum.
süngerdedir
vurgun yemiş
tütün 
düzer
                 inci
                 gibi.
karabükte
duman olur
savrulur
gıslavette işçi.
yıllar yılı
bilirim
döne döne
yıllar yılı
aynı 
kitabı okur
adı acılarbilgisi
adı acılarbilgisi
acılarbilgisi.
Behçet Aysan
<end>

<start>
yıkık manastırın orda
kalbim ki, 
o da
yıkıktı.
bir keşiş bıçağıyla dağlanmış
çiçekbozuğu, 
çopur -
bir hayat
acıtıyordu beni sevgilim.
her şeyin
hüzne vurduğu yerde
bütün saatlerin, 
kuzguni bir denizi çoğaltarak
hayat
acıtıyordu beni.
<end>

<start>
acıyla okuyorum attila jozsef'i
hazin ve sararan güzün şarkısıyla
karşılıksız bir kuğu aşkı gibi ak
lut gölü kadar derin bir acıyla
acıyla okuyorum attila jozsef'i 
ikimiz de doldurup yalnız kederle
aynı çeşmeden hayatın güğümünü
tünelleri aynı bir kara trenle
acıyla okuyorum attila jozsef'i
ikimiz de savrulan mor çığlğkların
katmışız çivitini aşkların ateşine
ve o benden tam kırk yıl önce
acıyla okuyorum, bitimsiz bir acıyla
ağabeyim benim, kalbim, attila jozsef'im
bir çocuğun annesini sevişi gibi 
seviyorum seni, kederle ve hüzünle
<end>

<start>
sevmeyi unutmuşsunuz kardeşler
yalan her şey gibi
aşklarınız da.
yaşamı ölüm
diye anlatıyorlar size
yalanı gerçek diye.
ne leylakların
tomurundan
haberiniz var
ne önünüzden
kara bir tabut
gibi geçen geceden.
sevmeyi unutmuşsunuz kardeşler
yalan aşklarınız  da.
<end>

<start>
rüzgâr bu şiiri sana götürsün
kâğıttan yaptığım
o işlemeli
kayıklar
fırtınalara
dayanan.
koş rüzgâr koş.
yazmadan edemedim
<end>

<start>
onu vurdular, gözümle gördüm onu
ak bir zambağa binmiş gidiyordu
		      gidiyordu
zambak dur, sana da bulaştı kan.
bir damla gözyaşından
doğurmuştu anası onu
bir avuç sevinçle
büyüttü
bir avuç hüzünle
nice zorluklar
nice ayrılıklar
ve saçlarına beyazlar
	düşürerek.
onsekizindeydi
bir sevgilisi vardı
aynı mahalleden
eyüpten
henüz öpememişti bile
konfeksiyonda
çalışırdı.
onu vurdular
gözümle gördüm onu
bir güvercin havalandı.
eyüpte, o basma
perdeli evde
kurudu saksıdaki sardunya
birdenbire
çatladı
bir fotoğrafın camı
tel çerçeveli
düştü
radyonun üzerinden
yere.
dağıldı kitapları
dağıldı şiirler
ve roma hukuku
güvercin
konamadı.
onu vurdular, gözlerimle gördüm onu
ak bir zambağa binmiş
		gidiyordu
zambak dur, sana da bulaştı kan.
<end>

<start>
sokak fenerine asmış kendini 
                             ay ışığının
biri 
şehrin 
ortasında
ölmemiş 
hala dipdiri.
bir tek yıldız yokken 
gökyüzünün hurcunda
turuncu bir ay 
yalnızca
çıplak soyunmuş 
bütün örtülerini
niye yaptın ay 
ay ışığı
sızmıştı bir saat önce 
                           gözlerimle gördüm
yanında 
şarap testisi 
ve bütün şarkıları
bir türlü 
söyleyemediği
asmış kendini.
Behçet AYSAN
<end>

<start>
sus sessizliği çağır büyüyen sessizliği
kimse
duymasın seni
gece bile sus
-kölelerin yalvaçları olur
efendilerinse tanrıları-
bildiğin türküler görünmesin
ortalıkta
zincirlerin paslı şakırtısı
sus.
-independence sisten gecikti-
makinalar, yel değirmenleri, çarklar
kirlenmiş kan, kaçak aranıyor
bulanık düş
-beş işçi elektrik ceryanına
kapılarak can verdi, behiçbey
istasyonunda hat bakımı yapan-
sağır acı, ezilmiş leylak, boyalı
ruh, ölünce canlı damar
-şarkıcı bir kız bileklerini kesti-
küskün diken
yolunu yitirmiş göçebe, tutuşan orman
yeniden açan nar çiçeği
koşan güvercin sürüsü
sus.
<end>

<start>
el değmemiş ormanlarında gezinen
kan işleyen kanaviçesi ömrümün
sarı sarmaşıkların ışıklı gölgesi
ve sensin hüznün yüzgörümlüğü
rüzgarların beyazdan yelesi sen.
<end>

<start>
parçalanmış bir aynada 
nakışları esmer bir yüz
yansısını görüyorum 
perçemleri akdenizli
bakışlatı simli sündüs 
parçalanmış bir aynada.
ah! benim bu deliliğim 
ıssız bir ada arıyor 
yanaşıp çıkınca, şaşkın 
dolaşmış çok önceleri 
yabanıl ayak izleri 
ah!  yazık orda binlerce.
titrek bir mum ışığında 
yeniden sarsak yüreğim
asla anmayacak aşkı 
bir kez daha yapmayacak 
yine çarpıp kayalara 
su almakta, su almakta 
batmaktadır köhne kalyon 
yıldızları sönmüş gece.
bir yaz günü oldu bunlar 
gri yağmurlar yağıyordu 
çekildi bütün kılıçlar 
ben bir yanda rakip hayat 
denizse köpürdüyordu 
ve şarkılar söylüyordu 
alabildiğince bir siren 
ölmemi istemiyordu.
ne parçalanmış bir ayna 
ne mum ışığı kalacak
birazdan gün ağaracak
her gece yeni bir düello 
her sabah yeni bir ölüm 
hepsi bu şiire sığacak.
20 Temmuz 1992 
Ankara
<end>

<start>
indirdi kepengini üstümüze 
kara böğürtlen bir gece
ne yapsam 
pirinç şamdan taşısam
geçirdi hevengini yağlı urgan 
boynumuzda bir kiraz dalı
ne yapsam 
çatal dirgen kullansam
bindirdi dengini bir katara 
balrengi kömür gibi acıdan
açlık gözyaşı kan 
bindallı fistanı gül 
işliği mavi çelik tül 
savrulsa külleri harman
yaralı ve yayan yürümektedir yaşam
ne yapsam ne yapsam 
bir çatal dirgen bir pirinç şamdan
Behçet AYSAN
(Karşı Gece,1978)
<end>

<start>
kurtarılmış bir kalptir taşıdığın 
senin, ne bakırdan bükülmüş 
ne de geçirilmiş bir değirmenden 
kimselere benzemeyen.
kurtarılmış bir aşk yaşıyorsun 
sen, ne paranın kiri sinmiş 
üstüne, ne yalan safran gibi
almış onun rengini onun.
hiçkimse de olmayan bir aşk
alevlerle
sevişen
bir semenderin kalbi gibi.
(Karşı Gece,  1981)
<end>

<start>
siyah süvari gecesindeyim
bilmem burda ne haldeyim
siyah süvari gecesindeyim
gelip bir yerden göçmedeyim
siyah süvari gecesindeyim
hep lale suresini bellemedeyim
siyah süvari gecesindeyim
aşk ile yunup beklemedeyim
siyah süvari gecesindeyim
gecenin türküsünü söylemedeyim
<end>

<start>
taş duvarlardan ses geçmeyen 
kapatsalar
seni nereye?
- şahmeran'ın kalesine
bir de kilit vursalar üstüne 
' ey uzun yollar yolcusu '
- bakırdan ve acıdan bir kilit.
ve kenevirden bir urgan 
ki bağlasa seni
sırsıklam.
- kalın bir urgan.
ama yine de 
kalbin dışardadır hep 
kaleyi, urganı ve kilidi 
hiç dinlemeyen o kalp...
(Karşı Gce,1981)
<end>

<start>
her şey geçer 
aşk da 
acı da geçer, ağla-
maklı bir şarkı 
ayrılıkların üzerinden.
rüzgar olur 
savrulur geçer 
sağılır 
yaldızlı bir 
sabahın ağaran 
seherinde, hüznün 
sütbeyaz 
güğümünden.
yol olur 
düğüm düğüm 
devrilir kağnı 
aşiretler ve 
gelincikler göçer.
yıldız olur 
kayar mavi 
çipil yıldız 
dökülmüş yalnızlığın 
pirincinden.
gece de 
homurtuyla 
kederli bir tren 
gibi geçer, 
benimse 
çiğnenmiş zakkum - 
yüklemiş yorgun 
kalbimden 
aşk da 
acı da 
her şey ama her şey geçer 
kör bir güvercinin 
türküsü 
bile.
tortusu kalır.
yaşadıklarını 
      anmak için beyaz bir yazıya 
           gecedesin, ay ışığına sevdalanan 
                                            şakayıklara sor.
Behçet AYSAN
<end>

<start>
Kime sordumsa seni doğru cevap vermediler; 
Kimi alçak, kimi hırsız, kimi deyyus! dediler...
Künyeni almak için, partiye ettim telefon:
Bizdeki kayda göre, şimdi o mebus dediler! ..
<end>

<start>
Türk milleti gariptir
her bi lafı kaldırmaz
..bne dersin kızar da
s.k..sin aldırmaz
<end>

<start>
Ben sana bok demem,
Boklar duyar ar eder.
Bir zerren düşse boka,
Onu da mundar eder.
Tanrı senin hamurunu 
Necasetle yoğurmuş,
Anan seni s.ç.r iken
Yanlışlıkla doğurmuş.
<end>

<start>
Hicran destanını kendinden oku, 
Mecnun'dan duyup da rivayet etme. 
Aşkın Leyla'sını gördünse söyle. 
Söz temsili bulup hikayet etme.
Yüz bin Leyla doğar alemde her gün, 
Senin aradığın zevk, sefa düğün. 
Tutacağın işi önceden düşün; 
Daha ilk adımda nedamet etme.
Sevdanın oduna pek güvenilmez, 
Tutuşurşan eğer kolay sönülmez. 
Bu yolun hükmüdür geri dönülmez, 
Canına kıymazsan seyahat etme.
İyi bak kabına, olmasın delik, 
Boşuna taşırsın,gider gündelik. 
Anında olmalı, ettiğin iyilik, 
Alem duysun diye, inayet etme.
Kabe'den maksadın varmaktır yara, 
Kör gibi tapınma, kara duvara, 
Hızır'ı ararsan kendinde ara, 
Bulamadım gibi rezalet etme.
Muhabbet herkesin aklını çelmez, 
Gönül viranesi kolay düzelmez. 
Alemden çekinme bir zarar gelmez, 
Sen kendi kendine hıyanet etme.
Şen şatır gönlüne  hicran dolmasın, 
Gençliğin gülşeni gamla solmasın. 
Neyzen gibi aklın yarda olmasın, 
Özründen çok büyük kabahat etme.
<end>

<start>
Göbekler perçin olmuş
Hava geçmez aradan
Bozulmayacak kız mı var
Sen haber ver paradan
<end>

<start>
Izdırabın sonu yok sanma, bu alem de geçer, 
Ömr-i fani gibidir, gün de geçer, dem de geçer, 
Gam karar eyliyemez hande-i hurrem de geçer, 
Devr-i şadi de geçer, gussa-i matem de geçer, 
Gece gündüz yok olur, an-ı dem adem de geçer,
Bu tecelli-i hayat aşk ile büktü belimi, 
Çağlıyan göz yaşı mı, yoksa ki hicran seli mi? 
İnleyen saz-ı kazanın acaba bam teli mi? 
Çevrilir dest-i kaderle bu şu'unun fili mi, 
Ney susar, mey dökülür, gulgule-i Cem de geçer,
İbret aldın, okudunsa şu yaman dünyadan, 
Nefsini kurtara gör masyad-ı mafihadan. 
Niyyet-i hilkatı bul aşk-ı cihan aradan, 
Önü yoktan, sonu boktan, bu kuru da'vadan 
Utanır gayret-i gufranla cehennem de geçer.
Ne şeriat, ne tarikat, ne hakikat, ne türe, 
Süremez hükmünü bunlar yaşadıkça bu küre 
Cahilin korku kokan defterini Tanrı düre! 
Ma'rifet mahkemesinde verilen hükme göre, 
Cennet iflas eder, efsane-i Adem de geçer.
Serseri Neyzen'in aşkınla kulak ver sözüne, 
Girmemiştir bu avalim, bu bedyi' gözüne. 
Cehlinin kudreti baktırmadı kendi özüne. 
Pir olur sakiy-i gül çehre bakılmaz yüzüne, 
Hak olur pir-i mugan, sohbet-i hemdem de geçer.
<end>

<start>
Bî-namaz deyip beni Hak'dan uzak gören,
Sığmaz senin hayâline mihrâb ü mübrem.
Sen sade beş vakitte ararsın Allahını,
Ben her zaman onunla emîn ol beraberim
<end>

<start>
Yamansın her zaman aldattın beni, 
Kâh düşürdün kâhi kaldırdın felek! 
Mecnun'sun diyerek Leylâ peşinden, 
Issız vâdilere saldırdın felek!
Rehbersin dedin ben ise kördüm, 
Elimle başıma çok çorap ördüm.
Kendimi bıraktım âlemi gördüm, 
Hesapsız günahlar aldırdın felek!
Şifadır dedin zehir tatdırdın, 
Gençliğin okunu boşa attırdın, 
Körlerin yurdunda ayna sattırdın, 
Çıkmaz sokaklara daldırdın felek!
Barışmadı gönlüm merd ile zenle, 
Ne bir iş bilenle, ne boş gezenle
Hicran köşesinde bozuk düzenle, 
NEYZEN'e her telden çaldırdın felek! 
Sahra-i cedid 1913
<end>

<start>
İhtiyarlık ile gençlik diyerek, 
Şu hayatı ikiye böldürme! 
Ey büyüken de büyük Allah'ım, 
Benden evvel s..imi öldürme!
<end>

<start>
Âlemin bağ-zârını...eyim
Sünbül ü verd ü nârını...eyim
Andelib-i nizârını...eyim
Hâsılı nev-baharını...eyim!
Bana yoktur lüzumu gülşeninin, 
Şeb-i tarîk ü rûz-ı rûşeninin
Ne gulâmının ne de zenninin
Hepsinin tâ mezarını...eyim!
Ağlamam ben, ben erkeğim erkek, 
Hayli güçtür bana cefâ etmek, 
Minnet etmem bu ömre de felek, 
Atını al, tımarını...eyim!
Güççedir bu fakiri aldatmak, 
Yüzdürüp sonra kündeden atmak, 
Gözünü aç da sen bana bir bak, 
Ben senin i'tibarını...eyim!
Saki-i mâh-rûyına...ayım, 
Gülünün reng ü bûyuna...ayım, 
Mutrîbin hâyâ-hûyuna...ayım, 
Sâgar-ı neşvedârını...eyim!
Yok sâfâsı hezâr-ı dem-gerinin, 
Gül-sitanda şükûfe-i terinin, 
Bezm-i sahbâ-yı rûh-perverinin
Neşvesiyle hümârını...eyim!
Feleğin uğradımsa vartasına, 
S..ayım ağzının ta ortasına, 
Bunu yazsın cihan da hartasına, 
Kıta'at ü bihârını...eyim
<end>

<start>
Göründü memleketin iç yüzü, çöktüyse temel.
Şimdilik harice karşı yüzümüz olsa dahi
Yüzümüz yok bakacak kabrine ecdadımızın.
Tükürür zannederim çehremize, vatanın tarihi.
(1943)
<end>

<start>
Su-i tedbirimle ya hu öyle.oklaştı ki işim
hem ağzıma.ıçtı felek hem de..ildi geçmişim
<end>

<start>
Asrın yeni bir umdesi var, hak kapanındır.
Söz haykıranın, mantık ise şarlatanındır.
Geçmez ele bir pâye, kavuk sallamayınca,
Kürsî-i liyakat pezevenk, puşt olanındır!
<end>

<start>
Derd-i firakın ile düşeli sevdaya mey'e
Müptelayım, deliyim, düşmüşüm esrarı-ney'e
Feleğin kahpe başında paralansın parası
Ben güzel sevmeye geldim, değil ekmek yemeye
<end>

<start>
Takdirin, tasvîbin bollaşır oldu, 
Hüsufe uğrama, aman Ay Dede! 
Nimetler, hizmetler kapalı geçsin, 
Şüpheye düşmesin zaman, Ay Dede!
Saptın mı acaba tuttuğun yoldan, 
Dualar almışsın yetimden, duldan, 
İşaret feneri görünmez oldu, 
Şu dümen kırışın yaman, Ay Dede!
Yetişir gurbetten aldığın öğüt, 
Kim sola yanaştıysa kalmıştır züğürt; 
Sen suya yular tak, altından yürüt; 
Sesini çıkarmaz saman, Ay Dede! 
                                                  1948
<end>

<start>
Gözünü aç daha meydan var iken, 
Dizginin canbaz elinde Neyzen! 
Girmedim ya kapısından baktım, 
Cennet'i at pazarı sandım ben
<end>

<start>
Kâbe'den maksat varmaktır yâra,
Kör gibi tapınma kuru duvara..
<end>

<start>
Dudağında yangın varmış dediler,
Tâ ezelden yayan koşarak geldim.
Alev yanaklara sarmış dediler,
Sevdâ seli oldum; taşarak geldim.
Kapılmışım aşk oduna bir kere,
Katlanırım her bir cefâya, cevre
Uğraya uğraya devirden devre
Bütün kâinatı aşarak geldim.
Yapmak, yıkmak senin bu gamlı ömrü.
Ben gönlümü sana verdim götürü.
Sana meftûn olduğumdan ötürü
Sarhoş oldum Neyzen, coşarak geldim.
<end>

<start>
Türkü yine o türkü, sazlarda tel değişti,
Yumruk yine o yumruk, bir varsa el değişti!
<end>

<start>
Boka düstü teresin da'vâsı
Pezevenk bulmuş iken bin şâhit,
Su kenef mahkemede kanunen
Valinin agzina sıçtı Cahit!
<end>

<start>
Hicran kucağında tuttuğum sırdaş
Çağlamış bulanmış durulmuş olsun
Sözüne sazına güven de yanaş
Kulağı ezelden burulmuş olsun
Boş kafa gezdiren seyyahlar gibi
Keşkülünün delik çıkmasın dibi
Ariften anlasın seçsin garibi
Hakikat yolunda yorulmuş olsun
Taban tepmiş olan gam kervanında
Dostunu konuklar tatlı canında
Koçlar gibi duran bir meydanında
Arslanlar yurdundakurulmuş olsun
Gel dese de bakma nâkes aşına
Bir sırsat erer de kakar başına
Dostun namerd dehrin mehenk taşına
Felâket pazarında vurulmuş olsun
Duysun aşkın elindeki rebâbı
Okusun alnında çile kitâbı
Neyzen gibi günahının hesâbı
Mezara girmeden sorulmuş olsun
<end>

<start>
Şüphemin dalgaları her dini boğdu, aştı,
Gönlümün yolları gittikçe karanlıklaştı.
Bir teselli veremez bilgi denen şu kötürüm,
Hele imân ise, o köhne yular, mahz-ı cürüm.
Sû-i kasd eylemiyen aklına iyman edemez,
Takılıp bir masalın ardına mantık gidemez.
İşte su nâmütenahi denilen varlıklar,
Sevdiğim fâhişenin bir piçi dersem ne çıkar?
Kâinatı doğuran kahbe bilir iç yüzünü,
Önü zulmet, sonu zulmet, nideyim gündüzünü?
Sen takıl da peşine bir sürü ehl-i tarabın,
Korkmadan gir kanına hikmetin, aşkın şarabın!
<end>

<start>
Felsefemdir kitab-ı imanım, 
Taparım kendi ruhumun sesine, 
Secde eyler hakikatimher an, 
Kalbimin ateş-i mukaddesine.
<end>

<start>
Sevda vadisine düştüm 
Gamlıyam şahım Ali
Kimsesiz kaldım karanlık
Gün be gümrahım Ali
Doğmuyor mihr-i ümidim
Çıkmıyor mahım Ali
Gelmiyor mu kulağına
Ahlı eyvahım Ali
Merhamet et herşeye agahım Ali
Var mı senden başka söyle irticagahım Ali
Bir günahkar insanım ben
Yok yüzüm peygambere
İstemem bir türlü gitmek
Böyle huzur mahşere
Tesadüf eylerim derken
Belki bir gün rehbere
düşmüşem elsiz ayaksız
Bak aslan-ı haybere
Çıkmıyor bir an ciğerden
Geldi sevda hançeri
Hakkın aşkına esir ol
Duğum günlerden beri
Zikreylerim ismini ben
Gal-u beladan beri
O kadar yandım yakıldım
Unuttum her yeri
<end>

<start>
Sanmaki ciddiyet ile sarfederim sanatımı
Ney elimde suyu durmuş kuru musluk gibidir
Bezmi meyde sühefanın saza meftun oluşu
Nazarımda su içen eşşeğe ıslık gibidir
<end>

<start>
Şahid-i şevk u safa etmez teveccüh bizlere,
Yaver-i bahtı ezelde gırtlağından boğmuşuz.
Safha-i mazi mülevves, hal bok, ati kenef
Mader-i hürriyetin guya g...nden doğmuşuz.
<end>

<start>
Sanma ciddiyet ile sarf ederim sanatımı 
Ney elimde  suyu durmuş kuru musluk gibidir
Bezm i meyde sufehanın saza meftun oluşu
Nazarımda su içen eşşeğe ıslık gibidir
<end>

<start>
Dinleyen her zerreye bin bir hitâbım var benim,
Kâinât isminde hiçden bir kitâbım var benim!
Ya hitâbımdan okursun, yâ kitabımdan beni,
Yazdığım efsânede on altı bâbım var benim!
Hey’etimde müttefik mağrıbla maşrık, veçhe yok; 
Gayr-i mer’î zerrede bin âftâbım var benim!
Hüsn-i mutlak bir yudumda kendini gayb eyledi,
Gönlümün humhanesinde böyle nâbım var benim!
Varlığımdan intihâsızlık terennüm eyliyen
Bezm-i hiçide adem adlı rebâbım var benim!
Neşvemiz bî-ibtidadır işvemiz bî-intihâ,
Böyle bir sâkiye candan intisâbım var benim!
Meyve-i memnua’dan çekmiş bizim pîr-i mugân,
Neyzen’im, gönlümde bin bir küp şarâbım var benim!
***
Gün Türkçesine Uyarlama:
Dinleyen her zerreye bin bir hitâbım var benim,
Kâinât isminde hiçden bir kitâbım var benim!
Ya hitâbımdan okursun, yâ kitabımdan beni,
Yazdığım efsânede on altı bâbım var benim!
Hey’etimde müttefik batıyla doğu, yön yok
Görünmez zerrede binbir güzel yüzüm var benim!
Gerçek güzellik bir yudumda kendini kaybetti
Gönlümün meyhanesinde üzümüm var benim
Varlığımdan sonsuzluk bestesi söyleyen
Hiçlik meclisinde insan denen rebabım var benim
Neşem ezelden beridir, işvem sonsuzdur
Böyle içki sunana candan bağlılığım var benim
Yasak meyveden sunmuş bana meyhaneci
Neyzen’im gönlümde binbir küp şarabım var benim
Uyarlama: Orhan Balkarlı
<end>

<start>
Sen, ey tarih-i millet, ey şehâdetnâme-i ecdâd,
Haber ver böyle günlerde, ederdin kimden istimdâd?
Uyan bir kerre bak mülke sen ey pürşân olan mazi,
Yıkıldı üstüne halin şu kanlı kirli enkazı.
Şu binlerce zinâ-zâde vatan bâziçe olmuştur.
Ocak’ lardan esâs-ı devlete kundak konulmuştur.
Sunuldu millete zehrâb-ı şer câm-ı cehâletle,
Yed-i İblis’i bûs etti eşekler hüsn-i niyyetle.
Mületevvestir bugün cümle devair siyn-ü zilletle,
Yazılmıştır vukûat-ı ahire hun-ı milletle.
Nezâretler, irâdetler verildi usta Cavid’ e.
O demde başladı aylıkları ehlince tezyîde.
Uyup her dâire kanuna çevrildi fırıldıklar,
Usûl-i darbı tuttu Meclis-i Milli’ de yardaklar.
Çıkıp kürsi-i istikrâza keşkûl dest-i devlette,
Beyân-ı nutkeden bir cenfedâdır râh-ı millete.
Davul boynunda halkın, parsayı bir kaç şakıy toplar,
Ki onlar da Cemâl, Enver ile Tal’ât gibi hoplar.
Kaçarlar, dîdeden olmak nihân onlarca bir şey mi? 
Vatan uğrunda tebdil-i mekân onlarca bir şey mi?
Sadedden çıktım amma hâtıra bir fıkra gelmiştir,
Eğer tasdi’ edersem de geçilmez, çünkü pek nâdir.
Var imiş çingenede bir ayı, bir de maymun,
Oynatır bunları gündüz üçü birden memnun.
Olarak avdet ederler ahıra her akşam,
Gel, yoğurtsuz durmazmış, acıkırmış bu ağam.
Yolda bir kâse yoğurdu alarak saklarmış,
O çıkınca dışarı maymun onu haklarmış.
Her ne artarsa dibinde ayının çehresine,
Sürerek hem çekilirmiş köşede hücresine.
Kahveden vakti gelince çıkarak çingâne,
Uzanırmış, ahıra doğru, yoğurtla nâne.
Bir bakarmış ki içinde çanağın yeller eser,
Bu işi hangisinin yaptığını aklı keser;
Öyle yâ işte na maymun, yatıyor başta yular,
Ağzını burnunu durmaz öteki vîra yalar.
Yapışırmış sobaya çingene işte o zaman,
Dayağı yer ayı maymun köşede hande-kûnân.
Şu bir fıkra, fakat insan için şayân-ı ibrettir,
Gülüp de geçme, tetkik et, tamamen bir hakiykattir.
Adem – abâd-ı mâziden gelir bir nevha-i efsüs,
Sımâh-ı millete çarpar, duyan kim? Mevce-i kâbûs.
Bu halkın ruhunu, iz’anını boğmuş cehâletle,
Çakal doğmuştur aslandan beşer şeklinde bir kitle.
Kanında kalmamış, ecdâdının aşâr-ı vicdânı,
Takılmış boynuna lavk-ı esâret, işte bürhanı.
Berât-ı acz-ü zillet cephesinde hilkaten mestûr,
Necât-û fevz-ü hürriyyet, zafer indinde hep menfûr.
Tereddüd gözlerinde bi kararîye işârettir,
Sözünden tab’-bî rengi nükûle bir alâmettir.
Koşar ser-der hevâ her bir leîmin mâverâsından,
Nedir maksad sorulsa bî haberdir mâcerâsından.
Edâninin elinde şerre âlet, hakk-ı mazlûma,
Ocak’larda tüner her dem müşâbih bûm-ı meş’ûma.
Dilinde metu-i fetvâ-yı cinâyet vird-i dâimdir,
Zulümle kan akıtmak sanki dinî bir merâsimdir.
Belâ-yı kahr-u istibdada teşne şu’lesiz gözler,
O kâbûs-ı girânı vuslat-ı canân gibi özler.
Ocak’da and içirmişler bu hun- lisan-ı ma’lüme,
Hep onlar âşinâ Merkez’ deki esrâr-ı mektûme.
Biçer elbette kendi ektiğin herkes bu âlemde,
Bekaa yok sûr-ı şâdîde ve nâşâdî-i mâtemde.
Fakat kaanun-ı hikmette budur şer nâme-i defter; 
Fazîlet muhyi-i şâdî, cehâlet mâteme müncer.
Esâs-ı pâydâri-i vatan, devlet adâlettir,
Maarif- ilm-ü fen, san’at, birer bâb-ı sa’adettir.
Belâ-yı cû’ ile endîşe-i ferdâ sokaklardan,
Temessül eylemiş, şekl-i ahâlide geçer her an.
Bütün gün milleti ta’kib eder bir div-i nevmîdî,
Girer sakf-u cidârından büyûtun tayf-ı tehdidi.
Emeller tîşe-i gamla kazılmış hufrede medfün,
Gönül küskün, kararmış dîdeler, erbâb-ı hak mescûn.
Açılmış dest-i eytâm-u erâmil arş-ı Rahman’a,
Kapanmış perde-i bu zulmistan-ı hüsrâna.
Şikâyet var, mehâkim yok; maraz çoktur, devâ mefkûd,
Belâ çok, def’ eden yoktur, yanar belde, sular mesdûd.
Giden gelmezse serhadde gelen de dönmez elbette,
Firâr etmişse askerden karar eyler şakavette,
Sadakat, hüsn-i hizmet hep mükâfata mukabildir.
Güler yüz, iltifât, ihsan-u eltâfa muadildir.
“Görüp ahk3am-ı asrı münhârif sıdk-u selâmetten
 Çekildim izzet-ü ikbâl ile bâb-ı hükûmetten.”
Deyen şu Dâhî-i â’zam, rehâ peymâ-yı millettir.
Açıp tarihi kabristanda say emsâlini bir bir:
Dayak, zindan, nefiy, gurbet, mezâlim, katl-u istibdâd.
Hakiykat ehline tatbiyk olunmak bizdedir mu’tad
Evet üç beş deni meydân-ı idlâle atılmıştır.
Hemen beş on beyinsiz bu eracîfe takılmıştır.
Cehâlet perde-pûş-i nazra-i idrâk-ü isti’dad.
Rezilet, sâlib-i şerm-ü hacâlet herçibâdabâd.
Âtaletten uyuşmuş mâr-i sermâ-dideye benzer,
Hazîz-i meskenetten sem saçar bu mel’anet göster.
İnanmaz ilme, takdire, kulak asmaz tedâbire,
Pes-ü belâsını görmek gelir güç çünkü hınzîre.
Şu on yıllık idâre sarstı mülkü taâ esâsından.
Anasır da vilâyetler gibi ayrılmada her an.
Açıldı saf-be saf harb-ü sefer hâriçte, dâhilde,
Kuruldu heymeler merkezde, serhadde, menâzilde
Vatan evlâdı önce başlandı mahv-u i’dâma,
Büründü serteser her yer sehâb-ı zulm-ü âlâma.
Zuhûra yüz tutunca bizdeki asâr-ı izmihlâl,
Görüldü başlarında hepsinin sevdâ-yı istiklâl
Cehâletten serîr-i hâkimiyyet çöktü alçaldı
Hulâsa mülk-ü milletten kuru bir iskelet kaldı.
Eskişehir,  5/2/1335
ŞÜPHE
Şüphemin dalgaları her dini boğdu, aştı,
Gönlümün yolları gittikçe karanlıklaştı.
Bir teselli veremez bilgi denen şu kötürüm,
Hele imân ise, o köhne yular, mahz-ı cürüm.
Sû-i kasd eylemiyen aklına iyman edemez,
Takılıp bir masalın ardına mantık gidemez.
İşte su nâmütenahi denilen varlıklar,
Sevdiğim fâhişenin bir piçi dersem ne çıkar?
Kâinatı doğuran kahbe bilir iç yüzünü,
Önü zulmet, sonu zulmet, nideyim gündüzünü?
Sen takıl da peşine bir sürü ehl-i tarabın,
Korkmadan gir kanına hikmetin, aşkın şarabın!
Beyoğlu, 1938
<end>

<start>
Geçen gençlik günlerine yanmıyan
Yok gibidir, bense bakar geçerim.
Yoku vara, varı hiçe gömerek
Her solukta bir gam yakar geçerim.
Durulmadı gitti belirsiz başım,
Kardaşımdan başka herkes kardaşım.
Kader, zaman, kader, hicrân yoldaşım,
Dertli ırmak oldum, akar geçerim.
Devrin siyâseti pek saçma sapan,
Pişirdiği pazarlıklar çok yavan,
Matbu’atın ocağında kaynayan
Kazanlara bir kulp takar geçerim.
Araştırdım hakiykat notlarında,
Yok bir ma’na dehrin vur tutlarında,
Şi’rimdeki duygu bulutlarında
Bir şimşeğim, hicrân çakar geçerim.
Göz kapamam hiç bir Tûr’un nûruna,
Perde açtım İsrâfil’in sûruna,
Kalbimdeki yanan aşkın uğruna
Cehennemi yakar yıkar geçerim.
Anladın mı beni yakan o piri? 
Neyle meyle bak ne yaptı fakîri
Ebedleri kucaklıyan esiri
Ma’na gibi deler, çıkar geçerim.
Bulamazsın cevherimi bir kânda,
Gömülüyüm bir mukaddes nihânda,
Gönlümdeki ışığımla bir anda
Yüz bin Leylâ sever bıkar geçerim.
Neyzen gibi serserinin fakîyr’in
Mihrâbıyım içindeki zamîrin,
Men-Rabbüke diyen Münkir, Nekir’in
Defterini dürer, tıkar geçerim.
(Tıp Fakültesi Hastahanesi - 1337)
<end>

<start>
Beni candan usandırdı cefâdan yâr usanmaz mı
Felekler yandı âhımdan murâdım şem'i yanmaz mı
Kamu bîmârına cânân deva-yı derd eder ihsan
Niçün kılmaz bana derman beni bîmar sanmaz mı
Şeb-i hicran yanar cânım döker kan çeşm-i giryânım
Uyarır halkı efgânım kara bahtım uyanmaz mı
Gûl-i ruhsârına karşu gözümden kanlu akar su
Habîbim fasl-ı güldür bu akar sular bulanmaz mı
Gâmım pinhan tutardım ben dedîler yâre kıl rûşen
Desem ol bî-vefâ bilmem inanır mı inanmaz mı
Değildim ben sana mâil sen ettin aklımı zâil
Beni tan eyleyen gafîl seni görgeç utanmaz mı
Fuzûlî rind-i şeydâdır hemîşe halka rüsvâdır
Sorun kim bu ne sevdâdır bu sevdâdan usanmaz mı
<end>

<start>
Vefa her kimseden kim istedim ondan cefa gördüm
Kimi kim bîvefa dünyada gördüm bîvefa gördüm
Kime kim derdimi izhar kıldım isteyip derman
Özümden bin beter derd ü belaya mübtela gördüm
Mükedder hatırımdan kılmadı bir kimse gam def'in
Safadan dem uran hemdemleri ehl-i riya gördüm
Ayak bastım reh-i ümmide, sergerdanlık el verdi
Emel serriştesin tuttum elimde ejderha gördüm
Fuzuli ayb kılma yüz çevirsem ehl-i âlemden
Neden kim her kime yüz tuttum andan yüz bela gördüm
<end>

<start>
Saçma ey göz eşkden gönlümdeki odlara su
Kim bu denlü dutuşan odlara kılmaz çâre su
(Ey göz! Gönlümdeki (içimdeki)  ateşlere göz yaşımdan 
su saçma ki, bu kadar (çok)  tutuşan ateşlere su fayda 
vermez.)
Âb-gûndur günbed-i devvâr rengi bilmezem
Yâ muhît olmış gözümden günbed-i devvâra su
(Şu dönen gök kubbenin rengi su rengi midir; yoksa 
gözümden akan sular, göz yaşları mı şu dönen gök 
kubbeyi kaplamıştır, bilemem..)
Zevk-ı tîğundan aceb yoh olsa gönlüm çâk çâk
Kim mürûr ilen bırağur rahneler dîvâra su
(Senin kılıca benzeyen keskin bakışlarının zevkinden 
benim gönlüm parça parça olsa buna şaşılmaz. Nitekim 
akarsu da zamanla duvarda, yarlarda yarıklar meydana 
getirir.)
Vehm ilen söyler dil-i mecrûh peykânun sözin
İhtiyât ilen içer her kimde olsa yara su
(Yarası olanın suyu ihtiyatla içmesi gibi, benim 
yaralı gönlüm de senin ok temrenine, ok ucuna benzeyen 
kirpiklerinin sözünü korka korka söyler.)
Suya virsün bâğ-bân gül-zârı zahmet çekmesün
Bir gül açılmaz yüzün tek virse min gül-zâra su
(Bahçıvan gül bahçesini sele versin (su ile 
mahvetsin) , boşuna yorulmasın; çünkü bin gül bahçesine 
su verse de senin yüzün gibi bir gül açılmaz.)
Ohşadabilmez gubârını muharrir hattuna
Hâme tek bahmahdan inse gözlerine kara su
(Hattatın beyaz kâğıda bakmaktan, kalem gibi, 
gözlerine kara su inse (kör olsa, kör oluncaya kadar 
uğraşsa yine de)  gubârî (yazı) sını, senin yüzündeki
tüylere benzetemez.)
Ârızun yâdıyla nem-nâk olsa müjgânum n'ola
Zayi olmaz gül temennâsıyla virmek hâra su
(Senin yanağının anılması sebebiyle kirpiklerim 
ıslansa ne olur, buna şaşılır mı? Zira gül elde etmek 
dileği ile dikene verilen su boşa gitmez.)
Gam güni itme dil-i bîmârdan tîgun dirîğ
Hayrdur virmek karanu gicede bîmâra su
(Gamlı günümde hasta gönlümden kılıç gibi keskin olan 
bakışını esirgeme; zira karanlık gecede hastaya su 
vermek hayırlı bir iştir.)
İste peykânın gönül hecrinde şevkum sâkin it
Susuzam bir kez bu sahrâda menüm-çün ara su
(Gönül! Onun ok temrenine benzeyen kirpiklerini iste 
ve onun ayrılığında duyduğum hararetimi yatıştır, 
söndür. Susuzum bu defa da benim için su ara.)
Men lebün müştâkıyam zühhâd kevser tâlibi
Nitekim meste mey içmek hoş gelür hûş-yâra su
(Nasıl sarhoşa şarap içmek, aklı başında olana da su 
içmek hoş geliyorsa, ben senin dudağını özlüyorum, 
sofular da kevser istiyorlar.)
Ravza-i kûyuna her dem durmayup eyler güzâr
Âşık olmış galibâ ol serv-i hoş-reftâra su
(Su, her zaman senin Cennet misâli mahallenin 
bahçesine doğru akar. Galiba o hoş yürüyüşlü, hoş 
salınışlı; serviyi andıran sevgiliye aşık olmuş.)
Su yolın ol kûydan toprağ olup dutsam gerek
Çün rakîbümdür dahı ol kûya koyman vara su
(Topraktan bir set olup su yolunu o mahalleden 
kesmeliyim, çünkü su benim rakibimdir, onu o yere 
bırakamam.)
Dest-bûsı ârzûsıyla ger ölsem dostlar
Kûze eylen toprağum sunun anunla yâra su
(Dostlarım! Şayet onun elini öpme arzusuyla ölürsem, 
öldükten sonra toprağımı testi yapın ve onunla 
sevgiliye su sunun.)
Serv ser-keşlük kılur kumrî niyâzından meger
Dâmenin duta ayağına düşe yalvara su
(Servi kumrunun yalvarmasından dolayı dikbaşlılık 
ediyor. Onu ancak suyun eteğini tutup ayağına düşmesi 
(yalvarıp aracı olması bu dikbaşlılığından)
kurtarabilir.)
İçmek ister bülbülün kanın meger bir reng ile
Gül budağınun mizâcına gire kurtara su
(Gül fidanı bir hile ile (meşhur gül ve bülbül 
efsanesindeki gibi yine)  bülbülün kanını içmek 
istiyor; bunu engelleyebilmek için suyun gül
dallarının damarlarına girerek gül ağacının mizacını 
değiştirmesi gerekir.)
Tıynet-i pâkini rûşen kılmış ehl-i âleme
İktidâ kılmış târîk-i Ahmed-i Muhtâr'a su
(Su Hz. Muhammed'in (s.a.v)  yoluna uymuş (ve bu hâli 
ile)  dünya halkına temiz yaratılışını açıkça 
göstermiştir.)
Seyyid-i nev-i beşer deryâ-ı dürr-i ıstıfâ
Kim sepüpdür mucizâtı âteş-i eşrâra su
(İnsanların efendisi, seçme inci denizi (olan Hz. 
Muhammed'in s.a.v)  mucizeleri kötülerin ateşine su 
serpmiştir.)
Kılmağ içün tâze gül-zârı nübüvvet revnakın
Mu'cizinden eylemiş izhâr seng-i hâra su
(Katı taş, Peygamberlik gül bahçesinin parlaklığını 
tazelemek için (ve onun)  mucizesinden dolayı su 
meydana çıkarmıştır.)
Mu'cizi bir bahr-ı bî-pâyân imiş âlemde kim
Yetmiş andan min min âteş-hâne-i küffara su
(Hz. Peygamberimiz'in mûcizeleri dünyada uçsuz 
bucaksız bir deniz gibi imiş ki, ondan (o 
mucizelerden) , ateşe tapan kâfirlerin binlerce 
mâbedine su ulaşmış ve onları söndürmüştür.)
Hayret ilen barmağın dişler kim itse istimâ
Barmağından virdügin şiddet günü Ensâr'a su
(Mihnet günü Ensâr'a parmağından su verdiğini (bir 
mucize olarak parmağından su akıttığını)  kim işitse 
hayret ile (şaşa kalarak)  parmağını ısırır.)
Dostı ger zehr-i mâr içse olur âb-ı hayât
Hasmı su içse döner elbette zehr-i mâra su
(Dostu yılan zehri içse (bu zehir onun dostu için)  âb-
ı hayat olur. Aksine düşmanı da su içse (o su, 
düşmanına)  elbette yılan zehrine döner.)
Eylemiş her katreden min bahr-ı rahmet mevc-hîz
El sunup urgaç vuzû içün gül-i ruhsâra su
(Abdest (almak)  için el uzatıp gül (gibi olan)
yanaklarına su vurunca (sıçrayan)  her bir su 
damlasından binlerce rahmet denizi dalgalanmıştır.)
Hâk-i pâyine yetem dir ömrlerdür muttasıl
Başını daşdan daşa urup gezer âvâre su
(Su ayağının toprağına ulaşayım diye başını taştan 
taşa vurarak ömürler boyu, durmaksızın başıboş gezer.)
Zerre zerre hâk-i dergâhına ister sala nûr
Dönmez ol dergâhdan ger olsa pâre pâre su
(Su, onun eşiğinin toprağına zerrecikler halinde ışık 
salmak (orayı aydınlatmak)  ister. Eğer parça parça da 
olsa o eşikten dönmez.)
Zikr-i na'tün virdini dermân bilür ehl-i hatâ
Eyle kim def-i humâr içün içer mey-hâra su
(Sarhoşlar içkiden sonra gelen bat adrysını gidermek 
için nasıl su içerlerse, günahkârlar da senin na'tının 
zikrini dillerinde tekrarlamayı (dertlerine) 
derman bilirler.)
Yâ Habîballah yâ Hayre'l beşer müştakunam
Eyle kim leb-teşneler yanup diler hemvâra su
(Ey Allah'ın sevgilisi! Ey insanların en hayırlısı! 
Susamışların (susuzluktan dudağı kurumuşların)  yanıp 
dâimâ su diledikleri gibi (ben de)  seni özlüyorum.)
Sensen ol bahr-ı kerâmet kim şeb-i Mi'râc'da
Şebnem-i feyzün yetürmiş sâbit ü seyyâra su
(Sen o kerâmet denizisin ki mi'râc gecesinde feyzinin 
çiyleri sabit yıldızlara ve gezegenlere su ulaştırmış.)
Çeşme-i hurşîdden her dem zülâl-i feyz iner
Hâcet olsa merkadün tecdîd iden mimâra su
(Kabrini yenileyen (tamir eden)  mimara su lazım olsa, 
güneş çeşmesinden her an bol bol saf, tatlı ve güzel 
su iner.)
Bîm-i dûzah nâr-ı gam salmış dil-i sûzânuma
Var ümîdüm ebr-i ihsânun sepe ol nâra su
(Cehennem korkusu, yanık gönlüme gam ateşi salmış, 
(ama)  o ateşe, senin ihsan bulutunun su serpeceğinden 
ümitliyim.)
Yümn-i na'tünden güher olmış Fuzûlî sözleri
Ebr-i nîsândan dönen tek lü'lü şeh-vâra su
(Seni övmenin bereketinden dolayı Fuzûlî'nin (alelâde)
sözleri, nisan bulutundan düşüp iri inciye dönen su 
(damlası)  gibi birer inci olmuştur.)
Hâb-ı gafletden olan bîdâr olanda rûz-ı haşr
Eşk-i hasretden tökende dîde-i bîdâra su
(Kıyamet günü olduğu zaman, gaflet uykusundan uyanan 
düşkün (yahut aşık)  göz, (sana duyduğu)  hasretten su 
(gözyaşı)  döktüğü zaman,)
Umduğum oldur ki rûz-ı haşr mahrûm olmayam
Çeşm-i vaslun vire men teşne-i dîdâra su
(O mahşer günü, güzel yüzüne susamış olan bana vuslat 
çeşmenin su vereceğini, beni mahrum bırakmayacağını 
ummaktayım.)
<end>

<start>
Can verme sakın aşka aşk afeti candır
Aşk afeti can olduğu meşhuru cihandır
Sakın isteme sevdayı gam aşkta her an
Kim istedi sevdayı gamlı aşk ziyandır
Her ebrulu güzel elinde bir hançeri honriz
Her zülfü siyah yanında bir zehirli yılandır
Yahşi görünür yüzleri güzellerin emma
Yahşi nazar ettikte sevdaları yamandır
Aşk içre azap olduğu bilirem kim
Her kimseki aşıktır işi ahü figandır
Yadetme güzel gözlülerin merdümi çeşmin
Merdüm deyip aldanma kim içtikleri kandır
Gel derse Fuzuli ki güzellerde vefa var
Aldanmaki şair sözü elbette yalandır.
<end>

<start>
Yâ Rab bela-yı aşk ile kıl âşîna beni
Bir dem bela-yı aşktan kılma cüdâ beni
Az eyleme inayetini ehl-i dertten
Yani ki çoh belâlara kıl müptelâ beni
Gittikçe hüsnün eyle ziyâde nigârımın
Geldikçe derdine beter et müptelâ beni
Öyle zaîf kıl tenimi firkatinde kim
Vaslına mümkün ola yetürmek sabâ beni
Nahvet kılıp nasîb Fuzuli gibi bana
Yâ Rab mukayyed eyleme mutlak bana beni
<end>

<start>
Sevgiliden bir parça sevgi alıp bana verenler, 
Buna karşılık  canımı alıp sevgiliye verdiler.
<end>

<start>
Dôstum âlem senünçün ger olur düşmen bana
Gam degül zîrâ yetersin dôst ancak sen bana
Işka saldum ben beni pend almayup bir dôstdan
Hîç düşmen eylemez anı ki itdüm ben bana
Cân ü ten oldukça benden derd ü dâğ eksük degül
Çıhsa cân hâk olsa ten ni cân gerek ni ten bana
Vasl kadrin bilmedüm fürkat belâsın çekmedin
Zulmet-i hecr itdi çoh târîk işi rûşen bana
Dûd ü ahkerdür bana serv ile gül ey bâğbân
N’eylerem ben gülşeni gülşen sana külhan bana
Gamze tîgin çekdi ol mâh olma gâfil ey gönül
Kim mukarrerdür bu gün ölmek sana şîven bana
Ey Fuzûlî çıhsa can çıhman tarîk-i ışkdan
Reh-güzâr-ı ehl-i ışk üzre kılun medfen bana
<end>

<start>
Mende Mecnûn'dan füzûn âşıklık isti'dâdı var
Âşık-i sâdık menem Mecnûn'un ancak adı var
N'ola kan tökmekde mâhir ola çeşmüm merdümü
Nutfe-i kâbildürür gamzen kimi üstâdı var
Kıl tefâhur kim senün her var men tek âşıkun
Leylî'nin Mecnûn'u Şîrîn'ün eger Ferhâd'ı var
Ehl-i temkînem meni benzetme ey gül bülbüle
Derde yoh sabrı anun her lâhza min feryâdı var
Öyle bed-hâlem ki ahvâlüm görende şâd olur
Her kimün kim devr cevrinden dil-i nâ-şâdı var
Gezme ey gönlüm kuşu gâfil fezâ-yı ışkda
Kim bu sahrânun güzer-gehlerde çok sayyâdı var
Ey Fuzûlî ışk men'in kılma nâsihden kabûl
Akl tedbîridür ol sanma ki bir bünyâdı var
<end>

<start>
Zülfü kimi ayağın koymaz öpem nigârum
Yohdur anun yanında bir kılca i'tibârum
İnsâf hoşdur ey ışk ancak meni zebûn et
Ha böyle mihnet ile geçsün mi rûzigârum
Bildi temâm-ı âlem kim derd-mend-i ışkam
Yâ Râb henûz hâlüm bilmez mi ola yârum
Vaslundan ayru n'ola kanun tökelse gül gül
Men gül-bün-i belâyem bu fasldur bahârum
Tasvîr eden vücûdum yazmış elümde sâğar
Ref' olmağa bu sûret yoh elde ihtiyârum
Dûr istemen zemânı mey neş'esin başumdan
Toprağ olanda yâ Râb dürd-i mey et gubârum
Rusvâlarından ol meh saymaz meni Fuzûlî
Dîvâne olmayum mı dünyâda yoh mu ârum
<end>

<start>
Cânı kim cânânı içün sevse cânânın sever
Cânı içün kim ki cânânın sever cânın sever
Her kimün âlemde mıkdârıncadur tab'ınde meyl
Men leb-i cânânumu Hızr Ab-ı Hayvânın sever
Başa dem düştükçe taksîr eylemez eyler meded
Ol sebebden muttasıl çeşmüm ciger kanın sever
Müşg-i Çîn âvâre olmuşdur vatandan men kimi
Hansı şûhun bilmezem zülf-i perîşânın sever
Şu ki ser-gerdân gezer başında vardur ki hevâ
Gâlibâ bir gül-ruhun serv-i hırâmânın sever
Akıbet rusvâ olub mey-tek düşer il ağzına
Kim ki bir ser-mest sâkî lâ'l-i handânın sever
N'olacakdur terk-i ışk etme Fuzûlî vehm edüb
Gâyeti derler ola bir bende sultânın sever
<end>

<start>
Öyle ser-mestem ki idrâk etmezem dünyâ nedür
Men kimem sâkî olan kimdür mey û sahbâ nedür
Gerçi cânândan dil-i şeydâ içün kâm isterem
Sorsa cânân bilmezem kâm-ı dil-i şeydâ nedür
Vasldan çün aşık-ı müstâğni eyler bir visal
Aşıka maşukdan her dem bu istiğnâ nedür
Hikmet-i dünyâ vü mâfiha bilen arif degül
Arif oldur bilmeye dünyâ vü mâfiha nedür
Ah u feryâdun Fuzûlî incidübdür âlemi
Ger belâ-yı ışk ile hoşnûd isen gavga nedür
<end>

<start>
Aşiyan-i mürg-i dil zülf-i perişanındadır 
Kanda olsam ey peri gönlüm senin yanındadır
Aşk derdiyle hoşem el çek ilacımdan tabib 
Kılma derman kim helakim zehri dermanındadır
Çekme damen naz edip üftadelerden vehm kıl 
Göklere açılmasın eller ki damanındadır
Bes ki hicranındadır hasiyyet-i kat'-i hayat 
Ol hayat ehline hayranem ki hicranındadır
Ey Fuzuli şem'-veş mutlak açılmaz yanmadan 
Tablar kim sünbül rişte-i canındadır
<end>

<start>
Saçma ey göz eşkden gönlümdeki odlara su
Kim bu denli dutuşan odlara kılmaz çare su
Âb-gûndur günbed-i devvâr rengi bilmezem
Ya muhît olmuş gözümden günbed-i devvâre su
Zevk-i tiğından aceb yok olsa gönlüm çâk çâk
Kim mürûr ilen bırakır rahneler dîvâre su
Vehm ilen söyler dil-i mecrûh peykânun sözin 
İhtiyât ilen içer her kimde olsa yara su
Suya versin bağban gülzarı zahmet çekmesin
Bir gül açılmaz yüzün tek verse bin gülzâre su
Ohşadabilmez gubârını muharrir hattına
Hâme tek bakmaktan inse sözlerine kare su
Ârızın yâdiyle nemnâk olsa müjgânım n'ola
Zayi olmaz gül temennâsiyle vermek hâre su
Gam günü etme dîl-i bîmardan tiğin diriğ
Hayrdır vermek karanû gecede bîmâre su
İste peykânın gönül hecrinde şevkim sâkin et
Susuzum bu sahrede benim içün are su
Ben lebin müştâkıyım zühhâd kevser tâlibi
Nitekim meste mey içmek hoş gelir huşyâre su
Ravza-yı kûyuna her dem durmayıp eyler güzâr
Âşık olmuş gâlibâ ol serv-i hoş reftâre su
Su yolun ol kûydan toprağ olup tutsam gerek
Çün rakîbimdir dahi ol kûya koyman vare su
Destbûsi arzûsiyle ger ölsem dostlar
Kûze eylen toprağım sunun anınle yâre su
Serv ser-keşlük kılur kumrî niyâzından meger 
Dâmenin duta ayağına düşe yalvara su
İçmek ister bülbülün kanın meger bir reng ile
Gül budağının mîzacına gire kurtâre su
Tînet-i pâkini rûşen kılmış ehl-i âleme
İktidâ kılmış tarîk-i Ahmed-i Muhtâr'e su
Seyyid-i nev'i beşer deryâ-yı durr-i istifâ
Kim sepiptir mu'cizâtı âteş-i eşrâre su
Kılmak için taze gülzâr-ı nübüvvet revnakın
Mu'cizinden eylemiş izhar seng-i hâre su
Mu'ciz-i bir bahr-i bî-pâyan imiş âlemde kim
Yetmiş andan bin bin âteşhâne-i küffâre su
Hayret ilen parmağın dişler kim etse istima
Parmağında verdiği şiddet günü Ensâr'e su
Dostı ger zehr-i mâr içse olur âb-ı hayât 
Hasmı su içse döner elbette zehr-i mâra su
Eylemiş her katrede bin bahr-i rahmet mevchîz
El sunup urgaç vuzu için gül-i ruhsâre su
Hâk-i pâayine yetem der ömrlerdir muttasıl
Başını taştan taşa vurup gezer âvâre su
Zerre zerre hâk-i dergâhına ister salar nûr
Dönmez ol dergâhtan ger olsa pâre su
Zikr-i na'tın virdini derman bilir ehl-i hatâ
Eyle kim def-i humar için içer meyhâre su
Yâ Habîballah yâ Hayr'el-beşer müştâkınım
Eyle kim lebteşneler yanıb diler hemvâre su
Sensin ol bahr-i kerâmet kim Şeb-i Mi'rac'da
Şeb-nem-i feyzin yitirmiş sâbit ü seyyâre su
Çeşm-i hûrşidden her dem zülâl-ı feyz iner
Hâcet olsa merkâdin tecdîd eden mi'mâre su
Bîm-i dûzah nâr-ı gam salmış dîl-i sûzânıma
ebr-i ihsanın sepe ol nâre su
Yümn-i na'tınden güher olmuş Fuzûlî sözleri
Ebr-i nîsandan dönen tek lü'lü-i şehvâre su
Hâb-ı gafletten olan bîdâr olanda rûz-i haşr
Hâb-ı hasretten dökende dîde-i bîdâre su
Umduğum oldur ki Rûz-i Haşr mahrûm olmayam
Çeşm-i vaslın vere ben teşne-i dîdâre su
Saçma ey göz yaşından gönlümdeki ateşe su
Ki bu denli tutuşan ateşe olmaz çare su
Ya su rengindedir gökyüzü rengini göremiyorum
Ya da gözümden yayılmış hepten gökyüzüne su
Mızrağının zevkiyle tutuşarak yok olsa gönlüm
Ki geçerken yarıklar açar duvarda su
Yaralı gönlüm korkuyla söz eder kirpiğinden
Nitekim çekine çekine içer kimde olsa yara su
Suya versin bahçıvan gülzarı zahmet çekmesin
Bir gül açılmaz yüzün gibi verse bin gülzara su
Hattat yazısıyla benzetemez yüzünün tüylerini
Kağıda bakmaktan inse gözlerine kara su
Sevgili anısıyla ıslansa kirpik ne olur
Boşa gitmez gül umuduyla vermek dikene su
Gam günü esirgeme hasta kalbe oklarını
Hayırdır vermek karanlık gecede hastaya su
Gönül yalnızlığında kirpiğinle özlemimi gider
Susuzum bu sahrada benim için ara su
Ben dudağı arzularım zahitler kevser ister
Nitekim meste mey içmek hoş gelir ayıka su
Her an yerinde durmayıp senin köyünden geçer
Aşık olmuş galiba o hoş huylu serviye su
Su yolunu o köyden toprak olup tutsam gerek
Rakibimdir diye bırakmam varsın o köye su
El öpme arzusu ile ölecek olsam dostlar
Testi yapın toprağım sunun onunla yara su
Servi dik başlı olur kumrunun yalvarmasına 
Karşı, eteğini tutup ayağına düşse yalvarsa su
İçmek ister o bülbülün kanını hile ile
Gül budağının doğasına gire kurtara su
Tertemiz doğasını göstermiş dünyalılara
Uymuş seçilmiş Ahmed peygamberin izine su
İnsan türü efendisi af denizinin incisi
Serpmiş mucizesi kötülerin ateşine su
Peygamberlik bahçesini yeşertmek için
Çıkarmış mermer taşından mucizeleriyle su
Mucizesi dünyada engin bir denizmiş ki
Yetmiş ondan kafirlerin bin bir ateşevine su
Hayret ile parmağını dişler kim dinlese
Parmağından vermesi şiddet günü Ensar'a su
Dostu yılan zehiri içse hayat suyu olur
Düşmanı su içse döner yılan zehirine su
Var etmiş her damlada binlerce dalgalı deniz 
Abdest alırken değdiğinde yanaklarına su
Ayağının toprağına varayım der çağlardır
Başını taştan taşa vurup gezer avare su
Zerre zerre dergahın toprağına salsın ister nur
Dönmez o dergahtan lime lime bile olsa su
Natının virdini hata işleyen ilaç bilir
İçkiden kurtulmak için içer ayyaş bile su
Ey peygamber ey en güzel insan seni özlerim
Nasıl ki susuzlar yanıp her an ister kendine su
Sensin keramet denizi ki miraç gecesinde
Feyzin şebnemi yetirmiş durana gezene su
Güneşten her zaman duru ışıklar saçılır ki
Gerekirse kabrini imar eden mimara su
Cehennem korkusu ateşi salmış yanık gönlüme
Rahmetinin bulutu serpsin o ateşe su
Natının kutuyla cevher olmuş Fuzûlî sözleri
Nisan bulutundan inen inci tanesi gibi yere su
Gaflet uykusundan uyandığında kıyamet günü
Hasret uykusundan döküldüğünde uyanık gözlere su
Umudum odur ki kıyamet günü mahrum kalmayayım 
Kavuşma pınarın versin susuz dudağıma su
<end>

<start>
Gazel
Batalı kana ohun dîde-i giryân içre
Bir elifdür sanasan kim yazılur cân içre
Yeridür sîne-i sûzânuma külhan deseler
Anca kim yandı ohun sîne-i sûzan içre
Cânı ten içre ne sahlardum eger bilse idüm
Ki degül gizlü gam-ı lâ'l-i lebün cân içre
Ala gör ohlarını dîdelerümden ey dil
Hayfdur olmaya nâ-geh ite müjgân içre
Çâk gönlüm yarasında yaraşur peykânun
Akd-i şebnem hoş olur gonca-i handân içre
Kaddüne serv demiş goncalarun ta'nından
Duramaz bâd-ı sabâ hîç gülistân içre
Ey Fuzûlî kime sûz-ı dilümi şerh edeyüm
Yoh menüm kimi yanan âteş-i hicrân içre
<end>

<start>
Gazel
Dost bî-pervâ felek bî-rahm ü devran bî-sükûn
Derd çoh hem-derd yoh düşmen kavî tâli' zebûn
Sâye-i ümmîd zâ'il âfitâb-ı şevk germ
Rütbe-i idbâr âlî pâye-i tedbîr dûn
Akl dun-himmet sadâ-yı tâ'ne yer yerden bülend
Baht kem-şefkat belâ-yı ışk gün günden füzûn
Men garîb ü râh-ı mülk-i vasl pür-teşvîş ü mekr
Men harîf-i sâde-levh ü dehr pür-nakş-ı füsûn
Her sehî-kad cilvesi bir seyl-i tûfân-ı belâ
Her hilâl-ebrû kaşı bir ser-hat-ı meşk-i cünûn
Yelde berg-i lâle tek temkîn-i dâniş bî-sebât
Suda aks-i serv tek te'sir-i devlet vâj-gûn
Ser-had-i matlûba pür-mihnet tarîk-i imtihân
Menzil-i maksûda pür-âsîb râh-ı âzmûn
Şâhid-i maksad nevâ-yı çeng tek perde-nişîn
Sâğar-ı işret habâb-ı sâf-ı sahbâ tek nigûn
Tefrika hâsıl tarîk-i mülk-i cem'iyyet mahûf
Ah bilmen neyleyem yoh bir muvâfık reh-nümûn
Çihre-i zerdin Fuzûlî'nün dutupdur eşk-i âl
Gör ana ne rengler geçmiş sipihr-i nîl-gûn
<end>

<start>
Hansı gülşen gülbüni serv-i hıramanunca var
Hansı gülbün üzre gonce la’l-i handanunca var
Hansı gülzar içre bir gül açılur hüsnün kimi
Hansı gül bergi leb-i la’l-i dür-efşanunca var
Hansı bağun var bir nahli kadün tek bar-ver
Hansı nahlün hasılı sib-i zenahdanunca var
Hansı huni sen kimi cellada olmuşdur esir
Hansı celladun kılıcı nevk-i müjganunca var
Hansı bezm olmış münevver bir kadün tek şem’den
Hansı şem’ün şu’lesi ruhsar-ı tabanunca var
Hansı yerde tapılur nisbet sana bir genc-i hüsn
Hansı gencün ejderi zülf-i perişanunca var
Hansı gülşen bülbüin derler Fuzuli sen kimi
Hansı bülbül nalesi feryad-u efganunca var
<end>

<start>
Ol ki her sa'at gülerdi çeşm-i giryânım görüp
Ağlar oldu hâlime bî-rahm cânânım görüp
Eyleyen ta'yin-i cezâ-yi müdâvâ derdime
Terk edip cem' etmedi hâl-i perîşânım görüp
Lâle-ruhlar göğsümün çâkine kılmazlar nazar
Hiç bir rahm eylemezler dâğ-i hicrânım görüp
Tut gözün ey dûd-i dil çerhin ki devrin terk edip
Kalmasın hayrette çeşm-i gevher efşânım görüp
Pertev-i hur-şîd sanmam yerde kim devr-i felek
Yere urmuş âf-tâbın mâh-i tâbânım görüp
Suda aks-i serv sanmam kim koparıp bağ-bân
Suya salmış servini serv-i hırâmânım görüp
Ey Fuzûlî bil ki ol gül-'ârızı görmiş değil
Kim ki ayb eyler benim çâk-i girîbânım görüp
<end>

<start>
Kerem kıl, kesme sâkıy, iltifatın bînevâlardan
Elinden geldiği hayrı, diriğ etme gedâlardan
Esîr-i gurbetiz biz, senden özge âşinâmız yok
Ayağın kesme başın çün, bizim mihnetserâlardan
Sabâ! Kûyunda dildârın nedir üftâdeler hâli? 
Bizim yerden gelirsen bir haber ver âşinalardan
Deme zâhid ki: 'Terk et simber bütler temâşâsın! '
Beni kim kurtarır Tanrı sataştırmış belâlardan!
Vücûdum ney gibi sûrah sûrah olsa ah etmem
Muhabbeten dem urdum, incinmek olmaz cefalardan
Fuzûli! Nâzenînler görsen izhâr-ı niyaz eyle
Terrâhhum umsa ayıp olmaz, gedâlar padişahlardan...
<end>

<start>
Saçma ey göz, gözyaşımdan gönlümdeki ateşe su
Çünki bu denli tutuşan ateşe olmaz çâre su
Bu renk gök kubbenin rengi mi bilemem
Yoksa akan gözyaşlarımın rengi mi bu su
Keskin bakışlarından gönlüm olsa parça parça
Çünki zamanla parçalar yarar taşı bile  su
Korkuyla söyler gönül, ok kirpiklerinin sözünü
İhtiyât ile içer her kimde olsa yara su
Bahçıvan sulamak için gülşeni çekmesin zahmet
Bir gül açılmaz yüzün gibi, bin güle verse su
Senin yüzüne benzer bir hat çizemez hattat
Kağıda bakmaktan inse gözlerine kara su
Yanağını hatırlarken kirpiklerim ıslansa ne olur
Boşa değil gül temennisiyle dikene vermek su
Gam günü esirgeme hasta gönlüme bakışlarını
Sevapdır vermek karanlık gecede hastaya su
Gönül! Bir bakışınla, dindir ayrılık hasretimi
Susuzum bir kez bu sahrâda benim için ara su
Zahidler Kevseri arzular, ben senin dudağını
Sarhoşa şarab içmek hoş gelir ayığa su
Senin Ravzana her dem durmadan akmakta
Âşık olmuş galibâ o hoş endamlı dosta su
Toprak olup su yolunu tutsam Ravza’ndan
Çünkü rakîbimdir orası akmasın o yana su
Onun elini öpemeden ölürsem eğer dostlar
Testi yapın toprağımı sunun onunla yâra su
Servi serkeşlik ederse kumrunun niyazına
Gidip ayağına vazgeçirsin yalvararak su
İçmek ister bülbülün kanını meğer bir hile ile
Gül budağının mizacına girip de kurtara su
Pak fıtratını aşikar kılmış ehl-i âleme
Tâbi olmuş Ahmed-i Muhtâr’ın yoluna su
İnsanlığın gerçek efendisi seçkin inci deryası
Onun mucizeleri kötülerin ateşine döker su
Kılmak için tâze o nübüvvet gül bahçesini
Mucizendendir ki akıtılmış sert taştan su
Mucizen bir sonsuz derya imiş bu alemde
Yetmiş ondan binlerce âteşperst hanesine su
Hayret ile parmağın ısırır kim işitse bunu
Parmağından verdiğin şiddet günü Ensâr’a su
Dostu  yılan zehiri içse olur ona âb-ı hayât
Düşmanı su içse yılan zehrine döner su
Değince damlası, dalgalanır bin rahmet deryası
Abdest almak  için serpilince gül yanağa su
Ayağının tozuna varmak için hiç  durmadan
Başını taşdan taşa vurup gezer âvâre su
Zerre zerre eşiğinin toprağına ister salmak nûr
Dönmez ol dergâhdan olsa bile paramparça su
Zikri na’tının tekrarını dermân bilir günahkâr
Kimi sarhoş ayılmak için yüzüne serper su
Yâ Habîballah yâ Hayru’l beşer âşıkınım
Yanıp dudağı kurumuşlar ister bir damla su
Sensin o Mirac gecesinde keramet deryası
Feyzinin damlası yetermiş sabit ve seyyara su
Güneş çeşmesinden halka halka feyz iner
Lazım olsa kabrini tazeleyen mimâra su
Korku salmış cehennem ateşi yanık gönlüme
Var ümîdim ihsan bulutundan  serpe o nâra su
Seni överek inciye dönmüş Fuzûlî sözleri
Nisan yağmurundan olmuş birer inci su
Mahşer günü gaflet uykusundan uyanıp
Gözyaşına hasret uykusuz göz dökünce su
Ümidim odur ki mahrum olmayım mahşerde
Vuslat çeşmesinden vere susamış bana su
Düzenleme: Osman Gerçek
<end>

<start>
Ey giyip gülgûn demâdem azm-i cevlân eyleyen
Her taraf cevlân edip döndükçe yüz kan eyleyen
Ey beni mahrum edip bezm-i visâlinden müdâm
Gayri, hân-ı iltifatı üzre mihmân eyleyen!
Ey demadem reşk tiğiyle benim kanım döküp
Mey içip ağyâr ile seyr-i gülistân eyleyen.
Bunca kim efgaanımı ey mâh, işittin giceler
Dimedin bir gice; ''Kimdir bunca efgaan eyleyen.''
Aşk derdiyle olur aşık mizâcı müstakîm
Düşmenimdir dostlar, bu derde derman eyleyen.
Derd-i hicrân, natüvan etmiş Fuzûlî hasteyi,
Yok mudur Yâ Rabb devâ-yı derd-i hicrân eyleyen!
<end>

<start>
Gazel
Ezel kâtipleri uşşâk bahtın kare yazmışlar
Bu mazmûn ile hat ol safha-i ruhsâre yazmışlar
Havâs-ı hâk-i pâyun şerhini tahkîk edîp merdüm
Gubâr îlen beyâz-ı dîde-i hûnbûre yazmışlar
Girip büthâneye kılsan tekellüm cân bulur şeksiz
Musavvirler ne sûret kim der ü dîvâne yazmışlar
Muharrirler yazanda her kime âlemde bir rûzî
Bana her gün dil-i sad-pâreden bir pâre yazmışlar
Yazanda Vâmık u Ferhâd u Mecnûn vasfın ehl-i derd
Fuzûlî adını gördüm ser-i tumâre yazmışlar
<end>

<start>
Hüsnün oldukca füzûn ışk ehli artuk zâr olur
Hüsn her mikdâr olursa ışk ol mikdâr olur
Cennet içün men' eden âşıkları dildârdan
Bilmemiş kim cenneti âşıklarun dîdâr olur
Işk derdinden olur âşık mizâcı müstakîm
Âşıkun derdine dermân etseler bîmâr olur
Zâhid-i bî-hod ne bilsün zevkini ışk ehlinün
Bir aceb meydür mahabbet kim içen hüşyâr olur
Işk sevdasına sarf eyler Fuzûlî ömrünü
Bilmezem bu hâb-ı gafletden kaçan bîdâr olur
<end>

<start>
Gazel
Dehenin derdüme dermân dediler cânânum
Bildiler derdümi yohdur dediler dermânun
Olsa mahbûblarun ışkı cehennem sebebi
Hûr u gılmânı kalur kendüsine Rıdvân'un
Geçdi meyhâneden il mest-i mey-i ışkun olup
Ne meleksen ki harâb etdün evin şeytânun
Urmazam sıhhat içün merhem ohun yarasına
İsterem çıhmaya zevk-i elem-i peykânun
Ne bilür ohumayan Mushaf-ı hüsnün şerhin
Yere gökden ne içün indügini Kur'ân'un
Yerden ey dil göge kovmuşdu sirişküm melegi
Anda hem koymayacakdur oları efgânum
Ey Fuzûlî oluben garka-i girdâb-ı cünûn
Gör ne kahrın çekerem döne döne devrânun
<end>

<start>
Gayr ile her dem nedür seyr-i gülistân etdüğün
Bezm edüp halvet kılup yüz lutf u ihsân etdüğün
Ahd bünyadın mürüvvetdür mi vîrân etdüğün
Hanı ey zâlim bizümle ahd ü peymân etdüğün
Lahza lahza müddeî pendin dür-i gûş eyledün
Kana kana gayr câm-ı şevkini nûş eyledün
Vara vara ahd ü peymânı ferâmûş eyledün
Hanı ey zâlim bizümle ahd ü peymân etdüğüm
Gayre salup mihrüni bizden savutdun âkıbet
Terk-i mihr etdün tarîk-i zulm dutdun âkıbet
Ahdler peymânlar etmişdün unuttun âkıbet
Hanı ey zâlim bizümle ahd ü peymân etdüğüm
Cürmümüz n’oldı ki bizden eyledün bîzârlığ
Biz gamun çekdük sen etdün özgeye gam-hârlığ
Sizde âdet bu mıdur beyle olur mı yârlığ
Hanı ey zâlim bizümle ahd ü peymân etdügün
Çerh tek bed-mihrliğ resmini bünyâd eyledün
Yahşi adun var iken döndün yaman ad eyledün
Döne döne bizi gam-nâk özgeni şâd eyledün
Hanı ey zâlim bizümle ahd ü peymân etdüğün
Gönlümüz min-ba‘d zülfünçün perîşân olmasun
Bağrumuz la‘lün hevâsiyle dahi kan olmasun
Bî-vefâsen çeşmümüz yâdunla giryân olmasun
Hanı ey zâlim bizümle ahd ü peymân etdüğün
Va‘de-i vasl ile aldun sabrumuz ârâmumuz
Olmadı her gün visâlünden müyesser kâmumuz
Geçdi hecr ile Fuzûlîden beter eyyâmumuz
Hanı ey zâlim bizümle ahd ü peymân etdüğün
<end>

<start>
Gazel
Menüm tek hîç kim zâr ü perîşân olmasın yâ Rab
Esîr-i derd-i ışk u dâğ-ı hicrân olmasun yâ Rab
Dem-â-dem cevrlerdür çekdügüm bî-rahm bütlerden
Bu kâfirler esîri bir müselmân olmasun yâ Rab
Görüp endîşe-i katlümde ol mâhı budur derdüm
Ki bu endîşeden ol meh peşîmân olmasun yâ Rab
Çıkarmak etseler tenden çeküp peykânın ol servün
Çıkan olsun dil-i mecrûh peykân olmasun yâ Rab
Demen kim adli yoh yâ zulmü çoh her hâl ile olsa
Gönül tahtına andan özge sultân olmasun yâ Rab
Cefâ vü cevr ile mu'tâdem anlarsuz n'olur hâlüm
Cefâsına had ü cevrine pâyân olmasun yâ Rab
Fuzûlî buldu genc-i âfiyet meyhâne küncinde
Mubârek mülkdür ol mülk vîrân olmasun yâ Rab
<end>

<start>
Gerçi ey dil yâr içün yüz verdi yüz mihnet sana
Zerrece kat'-ı mahabbet etmedün rahmet sana
Işk ehlin âteş-i hicrâna eylersen kebâb
Döne döne imtihân etdün budur âdet sana
Saklama nakd-i gam-ı ışkını ey cân zâhir et
Kim verem habs-i bedenden çıkmağa ruhsat sana
Çâre-i bihbûdumu sordum mu'âlicden dedi
Derd derd-i ışk ise mümkin degül sıhhat sana
Dutaram yarın kıyâmetde habîbüm dâmenün
Mest isen gaflet şarâbından bu gün möhlet sana
İncidür nâlem seni veh n'ola ger bir tîğ ile
Çeşm-i cellâdun ede ihsân mana minnet sana
Sende dün gördüm Fuzûlî meyl-i mihrâb-ı namâz
Terk-i ışk etmek mi istersen nedür niyyet sana
<end>

<start>
Döğülmeye söğülmeye koğulmaya billâh
Hep râzıyım ammâ ki efendim senin olsam
Eylesen tûtîye tâlim-i edâ-yı kelîmât
Sözü insan olur ammâ özü insan olmaz
Ey dil ki hecre doymayıp istersin ol mehi
Şükr et bu hâle yoksa gelir yüz belâ sana
Cevr odı yaktı beni yanımda durma ey gönül
Bir tutuşmuş âteşem kurb-ı civârımdan sakın
Edemem terk Fuzûlî ser-i kûyın yârin
Vatanımdır vatanımdır vatanımdır vatanım
Ey Fuzûlî câna yetmişem gönülden şükr kim
Bağladım bir dil-bere kurtardım ancan cânımı
Cân u dil kaydını çekmekten özüm kurtardım
Cânı cânâneye ettim dili dildâra fedâ
Ah eylediğim serv-i hırâmânın içindir
Kan ağladığım gonce-i handânın içindir
Dostum âlem seninçün ger olur düşmen bana
Gam değil zîrâ yetersin dost ancak sen bana
Esîr-i gurbetiz biz senden özge âşinâmız yok
Ayağın kesme başınçin bizim mihnet-serâlardan
Kıldı zülfün tek perişan hâlimi hâlin senin
Bir gün ey bî-derd sormazsın nedir hâlin senin
Ne yanar kimse bana âteş- i dilden özge
Ne açar kimse kapım bâd-ı sabâdan gayrı
Cân u ten oldukça menden derd ü gam eksik değil
Çıksa can hâk olsa ten ne can gerek ne ten bana
Avâreler felekzedeler mübtelâlarız
Alemde bir muhabbete kalmış gedâlarız
Hâlî etmiştir mahabbet beni benden dostlar
Ayb kılman âlemde görseniz bî-pervâ beni
Demen kim adli yok yâ zulmü çok her hâl ile olsa	
Gönül tahtına andan özge sultân olmasın yâ Rab
Tutuştu gam oduna şâd gördüğün gönlüm
Mukayyed oldu ol âzâd gördüğün gönlüm
<end>

<start>
Perişan halin oldum sormadın hal-i perişanım
Gamından derde düştüm kılmadın tedbir-i dermanım
Ne dersin rüzgarım böyle mi geçsin güzel hanım
Gözüm canım efendim sevdiğim devletli sultanım
Esir-i dam-ı aşkın olalı senden vefa görmem
Seni her kanda görsem ehl-i derde aşina görmem
Vefa vü aşinalık resmini senden reva görmem
Gözüm canım efendim sevdiğim devletli sultanım
Değer her dem vefasız çerh yayından bana bin ok
Kime şerh eyleyem kim mihnet ü enduh u derdim çok
Sana kaldı mürüvvet senden özge hiç kimsem yok
Gözüm canım efendim sevdiğim devletli sultanım
Gözümden dembedem bağrım ezip yaşım gibi gitme
Seni terk eylemezem çün ben beni sen dahi terk eyleme
İgen hem zalim olma ben gibi mazlumu incitme
Gözüm canım efendim sevdiğim devletli sultanım
Katı gönlün neden bu zulm ile bidade ragıbtır
Güzeller sen tegi olmaz cefa senden vaciptir
Senin tek nazenine nazenin işler münasiptir
Gözüm canım efendim sevdiğim devletli sultanım
Nazar kılmazsan ehl-i derd gözden akıdan seyle
Yamanlıktır işin uşşak ile yahşı mıdır böyle
Gel Allah'ı seversen bendene cevr eyleme lutf eyle
Gözüm canım efendim sevdiğim devletli sultanım
Fuzuli şive-i ihsanın ister bir gedayındır
Dirildikçe seg-i kuyun ölende hak-i payındır
Gerek öldür gerek ko hükm hükmün ray rayındır
Gözüm canım efendim sevdiğim devletli sultanım
<end>

<start>
Yâ Rab hemîşe lütfunı it reh-nümâ bana
Gösterme ol tarîki ki yetmez sana bana
Kat’ eyle âşinâluğum andan ki gayrdur
Ancak öz âşinâlarun it âşinâ bana
Bir yirde sabit it kadem-i i’tibârumı
Kim rehber-i şerî’at ola muktedâ bana
Yoh bende bir amel sana şâyeste âh eger
A’mâlüme göre vire adlün cezâ bana
Havf-i hatâda muztaribem var ümîd kim
Lütfun vire bişâret-i afv-i hatâ bana
Ben bilmezem bana gereken sen hâkîmsin
Men’ eyle virme her ne gerekmez bana bana
Oldur bana murâd ki oldur sana murâd
Hâşâ ki senden özge ola müdde’â bana
Habs-i hevâda koyma Fuzûlî-sıfat esîr
Yâ Rab hidâyet eyle tarîk-i fenâ bana
<end>

<start>
Gayr ile her dem nedür seyr-i gülistân etdüğün
Bezm urup halvet kılup yüz lutf u ihsan etdüğün
Ahd bünyâdın mürüvvetdür mi virân etdüğün
Kanı ey zâlim bizümle ahd u peymân etdüğün
<end>

<start>
Dört nisan doksanyedi, alelade gün değil, 
Kara günsün, kara gün bu bir gerçek, kin değil, 
O kadar karasın ki tarifin mümkün değil 
Başbuğ’ un başımızdan çekildiği günsün sen, 
Dünyanın başımıza yıkıldığı günsün sen!
Çekildiği diyorum, sor bana hele niye? 
Çünkü dilim varmıyor ona öldü demeye, 
Varmasa da mecburum, mecburum söylemeye 
Bize yetim gözüyle bakıldığı günsün sen, 
Dünyanın başımıza yıkıldığı günsün sen!
Çok acılar görmüştüm, ama bu kadar derin 
Olanı görmemiştim, bu da senin eserin 
O kara akşamında, kapkara bir haberin, 
Beynime kurşun gibi sıkıldığı günsün sen, 
Dünyanın başımıza yıkıldığı günsün sen!
Belki senin suçun yok, belki benimki hata, 
Her can günün birinde göz yumacak hayata, 
Fakat sen bir başkasın, sen varya sen, adeta, 
Ciğerimin yerinden söküldüğü günsün sen, 
Dünyanın başımıza yıkıldığı günsün sen!
Altaylar’ dan Tuna’ ya libas giymiş hüzünden, 
Özünden ağlıyor bak, bütün Turan özünden. 
Müslüman Türk evladı olanların gözünden, 
Yaş yerine kanların döküldüğü günsün sen, 
Dünyanın başımıza yıkıldığı günsün sen!
Başbuğ Türkeş  yok artık, bulabilmek imkansız 
Herkesin acısını bilebilmek imkansız, 
Her yüreğe tercüman olabilmek imkansız, 
Her yürekte bir ağıt yakıldığı günsün sen 
Dünyanın başımıza yıkıldığı günsün sen!
Türkeş gibi bir lider ne çıkmıştır, ne çıkar 
Yıkar onun acısı, Arif ’ i artık yıkar 
Ateşin kanunudur düştüğü yeri yakar, 
Bozkurtların boynunun büküldüğü günsün sen, 
Dünyanın başımıza yıkıldığı günsün sen!
<end>

<start>
Onüç nisan bugün, dağlar ve taşlar.
Bizimle yürüdü, bizimle gardaş.
Yerde karıncalar, gökteki kuşlar.
Bizimle yürüdü, bizimle gardaş.
Allah`sız Bulgar`ın zulmüne karşı, 
Allah... Allah diye inlettik arşı.
Sema`yı patlattı 'İstiklâl Marşı', 
Bizimle yürüdü, bizimle gardaş.
Vallahi var bize kanat gerenler, 
Bizimleydi gönül gözü görenler, 
Evliyalar, enbiyalar, erenler, 
Bizimle yürüdü, bizimle gardaş.
Kırklar ve Yediler açtı kucağı, 
Alevlendi bugün iman ocağı, 
Resul-ü Ekrem`in 'Tevhit sancağı', 
Bizimle yürüdü, bizimle gardaş.
Canlı, cansız, yer, gök, buna şahitler, 
Vatan diye vatan olan yiğitler, 
İsimli, isimsiz cümle şehitler, 
Bizimle yürüdü, bizimle gardaş.
Kapı gibi, çağlar açıp kapatan, 
Cennet Mekân Fatih Sultan Mehmet Han, 
Yeniden kükredi bugün Alparslan, 
Bizimle yürüdü, bizimle gardaş.
Hangisini saysam atan, ecdadın, 
Genç, ihtiyar, çocuk, bebekli kadın, 
Tarihin, namusun, şerefin, sütün
Bizimle yürüdü, bizimle gardaş.
Ay-Yıldızlı bayrakların selini, 
Gördükçe 'İstanbul' sandım 'Kölün'`ü.
Baba tutmuş, evlâdının elini, 
Bizimle yürüdü, bizimle gardaş.
Sırf babalar eğil, karısı, kızı, 
Bir ülkü ummanı, iman denizi, 
Bugün kenetlendi sevinçle, sızı, 
Bizimle yürüdü, bizimle gardaş.
Azerbeycan, Kerkük, Kırım, Türkistan, 
Gardaş 'Afganistan...' Can 'Afganistan'
'Filipin`de' çile çeken müslüman, 
Bizimle yürüdü, bizimle gardaş.
Son günlerde derdim döndü vereme, 
Ehl-i İslâm derman olsun yarama, 
Sarışaban, Bosna, Hersek, Drama, 
Bizimle yürüdü, bizimle gardaş.
Batı Trakya`nın dertli bağları, 
Kap-kara yas şimdi Balkan dağları.
Özleyip özleyip eski çağları, 
Bizimle yürüdü, bizimle gardaş.
Yer yer söyleyeyim, sayayım ismen; 
'Dobruca`lı Ayşe', 'Varnalı Hüsmen', 
'Plevne`de öksüz Yadigâr Osman', 
Bizimle yürüdü, bizimle gardaş.
Ne kadar dolaşsak, bitmez yolumuz.
Gövdemiz hür, lâkin esir kolumuz! 
Ta... Kars`dan Muğla`ya Anadolumuz, 
Bizimle yürüdü, bizimle gardaş.
Dilde ve gönülde oldukça Kur`an, 
Olmaz Arif olmaz Türk yurdu viran.
Yaşasın Türkoğlu, yaşasın Turan
Bizimle yürüdü, bizimle gardaş.
Not: Şair bu şiiri 13.04.1985'te yapılan bulgar zulmünü protesto etmek için yazmıştır.
<end>

<start>
Hakim bey...Hakim bey.. bütün dünyamı,
Yıkarak yaptılar benim sorgumu.
C-5 denen yere gözleri bağlı,
Tıkarak yaptılar benim sorgumu.
Savcının ağzından şu okunanlar
Benim suçum değil hep yalan bunlar!..
Dövdüler hakim bey,ağzımdan kanlar,
Akarak yaptılar benim sorgumu.
Düştüm ki bir sürü moskof piçine
Biri de demedi bunun suçu ne?
Tabancayı ta ağzımın içine
Sokarak yaptılar benim sorgumu.
Döve döve işettiler altıma
Bayıldıkça sarıldılar hortuma
Islatıp ıslatıp tekrar sırtıma
Çıkarak yaptılar benim sorgumu
Kimi vurdu,kimi baktı seyrime
Cop izleri oluk oldu böğrüme,
Sigaranın ateşiyle bağrıma
Çökerek yaptılar benim sorgumu.
Kimi şarap içti,kimisi rakı,
Karma karış oldu her türlü koku.
Döverek pisletip ağzıma boku
Dökerek yaptılar benim sorgumu.
Jileti vurdular ileri geri
Dilim dilim oldu yarıldı deri
Yarılan yere tuzu biberi
Ekerek yaptılar benim sorgumu.
Tırnağım söküldü kelpeten ile
C-5 ler konuşsa gelse de dile
Su diye yalvardım,hep güle güle
Bakarak yaptılar benim sorgumu.
Şişe ile zorladılar gıçımı
Tuzlu su verdiler yaktı içimi
Derisinden kopanaca saçımı,
Çekerek yaptılar benim sorgumu.
Allahsız-kitapsız sekiz on ayı,
Suçsuzum dedikçe vurdu sopayı,
Burnuma soktular tornavidayı
Bükerek yaptılar benim sorgumu.
Biri bu Soyer'de domuzun dölü!..
Sesinden tanıdım değilim deli.
Tenasül uzvuma ceryanlı teli
Takarak yaptılar benim sorgumu.
Hakim bey,erkeklik kalmadı daha
Ölem diye çok yalvardım  Allah'a.
Avuç içlerimden tutup çarmıha
Çakarak yaptılar benim sorgumu.
Babamı almaya eve gittiler
Anama avradıma neler ettiler
Çocuğum boğazından tuttular
Sıkarak yaptılar benim sorgumu.
Yavrumu görünce çıldırdım dedim(!)
Ne derseniz kabul saldırdım dedim.
Atatürk'ü bile öldürdüm dedim
Yakarak yaptılar benim sorgumu.
Ozan Arif anlatamaz kaygımı
Yitirdim kanuna olan saygımı
Velhasıl 'devlete güven' duygumu
Sökerek yaptılar benim sorgumu.
<end>

<start>
Çilelerim köprü oldu Tuna'ya, 
Dilimden anlamaz kulun Almanya. 
Döneceğim günü hep saya saya, 
Ömrümü tüketti yılın Almanya.
Ne çıkardın beni ne de batırdın, 
Emeğimi yiye yiye bitirdin, 
Gençliğimi benden aldın götürdün, 
Bana mı kalacak malın Almanya?
Yıllar var hasretim, yârana dosta, 
Isıcak bir çorban görmedim tasta, 
Sana sağlam geldim, eyledin hasta, 
Zıkkım olsun paran, pulun Almanya.
El gibi sıraya katışamadım, 
Evlat oldum elden tutuşamadım, 
Anam, babam öldü yetişemedim, 
Köyüme çok uzak yolun Almanya
Ne murat almışım, ne de alırım, 
Daha çok vatana hasret kalırım, 
Vâde dolar bir köşende ölürüm, 
Ârif'i götürür salın Almanya.
<end>

<start>
Ya Rabbi tadına bütün milletin, 
Varacağı bayramlara eriştir
Milletinin yarasını devletin, 
Saracağı bayramlara eriştir
Devletin milletin verip el ele
Kimsenin kimseyi etmeden köle, 
Zenginin fakirin gönül gönüle
Gireceği bayramlara eriştir.
Fukaranın rezil olduğu değil, 
Hastanede rehin kaldığı değil, 
Memurların zekat aldığı değil
Vereceği bayramlara eriştir.
Her mübarek bayram gelince böyle, 
İşçi köylü mahzun olmasın öyle, 
Cebinde harçlığı göğsünü şöyle
Gereceği bayramlara eriştir.
Enflasyon insin diye çok estim, 
Anladım ki biraz hayalperestim, 
İnmesinden artık umudu kestim
Duracağı bayramlara eriştir.
Ya Rabbi halimiz ayandır sana, 
Tahammül kalmadı dökülen kana, 
Savaşın kavganın, terörün sona
Ereceği bayramlara eriştir.
Sağımız solumuz düşmanla kaplı, 
Sırtımızda nifak hançeri saplı.
Yüreklerin birlik beraber toplu
Vuracağı bayramlara eriştir.
Ben desem devletin gücüne gider, 
Bunlar ne av yapar ne koyun güder, 
Hepimizi başta gerçek bir lider
Göreceği bayramlara eriştir.
Arif der ki Ya Rab Müslüman Türk’üm
Bu düzen tartmıyor çok ağır yüküm, 
Türk’ün ve İslam’ın yeniden hüküm
Süreceği bayramlara eriştir.
<end>

<start>
Yalan dünya işte senden, 
Aha geldim, gidiyorum.
Kalanlara selam benden, 
Aha geldim, gidiyorum.
Var mı sana gelip kalan, 
Baştan başa murad alan, 
Varın yoğun hepsi yalan
Aha geldim, gidiyorum.
Dereyi aş, tepeyi aş, 
Sonu yoktur  dolaş dolaş, 
Günden güne yavaş yavaş, 
Aha geldim, gidiyorum.
Yalan dünya sana böyle
Kimler konup göçtü söyle, 
Ben de işte aynen öyle
Aha geldim, gidiyorum.
Gülemedim şöyle bir gün, 
Senelerim geçti sürgün
Gönül sevdiğine dargın, 
Aha geldim, gidiyorum.
Arif der ki: bunca yıl ay
Geldi geçti vay dünya vay! 
Yaşamaksa yaşadım say, 
Aha geldim, gidiyorum.
<end>

<start>
Kahrediyor gardaş kızıl göz meni, 
Bu kızıl zincirden gel de çöz meni, 
Bir kızıl kurşuna verdik Özmen’i
             Şehit oldum Allah döktüm kanımı
              İntikam almadan alma canımı.
Cemil yüreğimde derin bir sızı, 
Alnıma yazılmış bu kara yazı
Nerde gardaş nerde Dursun Önkuzu? 
              Şehit oldum Allah döktüm kanımı
              İntikam almadan alma canımı.
Ozan Arif söyler derdim büyüdü, 
Yiğit Yusuf’umun suçu neyidi? 
İmamoğlu derler genç bir bey idi
              Şehit oldum Allah döktüm kanımı
              İntikam almadan alma canımı.
<end>

<start>
Başbuğum bak yine başına geldim.
Bakıyorum ama sen gel bana sor.
Dert dökmeye mezar taşına geldim.
Döküyorum ama sen gel bana sor.
Belki de derdimi dökmem boşuna, 
Duymazsın duysan da gitmez hoşuna
Öyle bir çile ki düşman başına
Çekiyorum ama sen gel bana sor.
Beni bu çileye salanlar saldı, 
Sen gittin her şeyin içi boşaldı
Kala kala senden bir rozet kaldı
Takıyorum ama sen gel bana sor.
Sevdamızın günahı ne suçu ne? 
Bu sevda layık mı gönül göçüne? 
Arada sırada halkın içine
Çıkıyorum ama sen gel bana sor.
Halk eskisi gibi önüme çıkıp
Hal hatır etmiyor elimi sıkıp
Sebebini halkın gözüne bakıp
Okuyorum ama sen gel bana sor.
Halkı bırak halkı öz kardeşimi
İknadan acizim evde eşimi
‘La Havle’ çekerek her gün dişimi
Sıkıyorum ama sen gel bana sor.
Çünkü iktidarda bütün varımı
Yitirdim siyasi itibarımı
Söylenen sözlere kulaklarımı
Tıkıyorum ama sen gel bana sor.
Sen yoksun başını tuttular suyun 
Oyun oynuyorlar başında oyun
Birlik için birlik bunlara boyun
Büküyorum ama sen gel bana sor.
Arif’im yıkılmış şehir gibiyim
Tadım yok tuzum yok zehir gibiyim.
Yatağına küskün nehir gibiyim
Akıyorum ama sen gel bana sor.
<end>

<start>
Altmışbirinci yılı
Yaşasın Cumhuriyet
Biz de çalak kavalı
Yaşasın Cumhuriyet
Altmışbir yıl övdüğüm
Davulunu dövdüğüm
Hay gözünü sevdiğim
Yaşasın Cumhuriyet!
Çok şükür dipdiriyiz
Kim demiş ki geriyiz? 
Yamyamdan ileriyiz
Yaşasın Cumhuriyet!
Kulaklarım duymasın
Duyup ele uymasın
Varsın karnım doymasın
Yaşasın Cumhuriyet!
Yoksa bir suyum yoktur
Başka da neyim yoktur
Heykelsiz köyüm yoktur
Yaşasın Cumhuriyet!
Köyde herşey şahane
Enerji yok, bahane
Tezek var ya daha ne
Yaşasın Cumhuriyet!
Ne ararsan ara bol
Ceryan yoksa çıra bol
Su mu yoktur bira bol
Yaşasın Cumhuriyet!
Meyhane, kerhane bar,
Gidene camii de var.
Biz laik'iz o kadar
Yaşasın cumhuriyet!
Bu devir neşe devri,
Ye, iç, yat, yaşa devri
Sultan yok paşa devri
Yaşasın Cumhuriyet!
Azerbaycan yetimmiş
Batı Trakya kimmiş? 
O işler eskidenmiş
Yaşasın Cumhuriyet!
Kerkük Musul şu anda
Boğulsun varsın kanda
Sulh var yurtta cihanda
Yaşasın Cumhuriyet!
Ya bu terör kargaşa
Canım gardaş gardaşa
Kapılmayın telaşa
Yaşasın cumhuriyet!
Arif be artık yetsin
Bu destan burda bitsin
Allah bizi affetsin
Yaşasın cumhuriyet!
<end>

<start>
On bir yıl sonra gördüm yurdumu
Toprağı bozulmuş,taşı bozulmuş
Açamadım kimselere derdimi
Halkın yüzde yetmişbeşi bozulmuş
Edirne'den Van'a Van'dan Mersin'e
Muğla'sından başla yürü Kars'ına
Kapılmayan yoktur para hırsına
İzmir'i ,Konya'sı Muş'u bozulmuş
Haramı helali incele de bak
Ya aptal diyorlar ya avanak
Haram dolu haram tencere tabak
Ekmeği bozulmuş,aşı bozulmuş
İyi varsa alınmasın sözüme
İyi miyi görünmedi gözüme
Bakarak kararmış üzüm üzüme
Kurunun yanında yaşı bozulmuş
Köprünün altından çok sular akmış
İyiler yerine lükse bırakmış
Sevdalar fuhuşa sekse bırakmış
Gönüllerin artık düşü bozulmuş.
Bir kahveye kırk yıl hatır yok şimdi
Ne kırk yıl kırk saniye çok şimdi
Hatıra gönüle karın tok şimdi
Gaddar olmayanın işi bozulmuş
Vatan vatan tabii vatan  vatan da
Esrar satan da var,karı satan da
Çıkıyorlar akşam güneş batanda
Erkekler değişmiş,dişi bozulmuş.
Vatan için millet için döğüşmüş,
Mana için maddeyle boğuşmuş
İnsanlarda bile ölçü değişmiş
Bozulmaz dediğim kişi bozulmuş.
Baştakiler ne yaparsa elbette
Aynısını yapacaktır millette
Ah Arif ah,vatanımız cennet de
Velakin balığın başı bozulmuş.
<end>

<start>
Her taraf kan kan kan.. her taraf şehit yası 
Ya bir ana ya bir dul ya yetim ağlaması 
İşte bu Türkiye'nin bugünkü manzarası
Yetmez mi akan kanlar,yetmez mi sönen ocak? 
Ya bu kanı durdurun, ya millet durduracak.
Devletin kaderini elinde tutan beyler 
Şehitlerin ardından bol nutuk atan beyler 
Artık lafı bırakın,yanıyor vatan beyler!
Bu yangını, vahşeti kim sona erdirecek? 
Ya bu kanı durdurun, ya millet durduracak
Boş lafa doyduk beyler! Soyunuz söndü mü hiç? ! 
Hiç evlat verdiniz mi? Bağrınız yandı mı hiç? ! 
Askerdeki oğlunuz tabutta döndü mü hiç? !
Hiç acı çektiniz mi yürekler yardıracak? 
Ya bu kanı durdurun, ya millet durduracak.
Buna terör demeyin, diyene şaşıyoruz 
Terör derken taa baştan hataya düşüyoruz 
Ne terörü efendim, bir savaş yaşıyoruz
Savaş! Evet savaş bu PKK bir oyuncak. 
Ya bu kanı durdurun, ya millet durduracak.
Bu savaşı görmeyen gözleri suçluyoruz 
Eşkiya, terör gibi sözleri suçluyoruz 
Devleti değil amma sizleri suçluyoruz
Sizsiniz toparlayıp, derleyip, derdirecek. 
Ya bu kanı durdurun, ya millet durduracak.
Asker, polis, özel tim görevini biliyor. 
Görevini bilmeyen geriye kim kalıyor? 
Siyasiler aksaklık bütün sizden geliyor
Millet sizi takipte, takibi sürdürecek. 
Ya bu kanı durdurun, ya millet durduracak.
Özel timden bahsettik gitmeyelim uzağa 
Mesela özel timi kimler aldı kızağa 
Kim düşürdü devleti böyle adi tuzağa
Şimdi çıkıp kim bunu hayıra yorduracak 
Ya bu kanı durdurun, ya millet durduracak.
Saysam şimdi bitmez ki yaptığınız gafları 
Pkk' ya çok özel çıkartılan afları 
Kiminizin ağzında federasyon lafları
Bu laflar başınıza çok çorap ördürecek
Ya bu kanı durdurun, ya millet durduracak.
İşte böyle hepiniz ayrı telden çalarsa 
Polisin tuttuğunu mahkemeler salarsa 
Mahkum ceza evini tünel açıp delerse
Bu yarayı başka kim saracak, sardıracak? 
Ya bu kanı durdurun, ya millet durduracak.
Demokratik çözümmüş, CMUK'muş,falan, filan 
Demokratik yollarla savas mı olur ulan? 
Artik lafi birakin plan yapilmis plan
El alem yurdumuza baska yurt kurduracak. 
Ya bu kani durdurun, ya millet durduracak.
İki yol var efendim, iki yol tartilmalı: 
Ya verip kurtulmalı, ya vurup kurtulmalı. 
Hiç vatan verilir mi? bu vatan Türk'ün malı!
O zaman tek yol kaldı:hasmi olan vuracak. 
Ya bu kani durdurun, ya millet durduracak.
Ne zaman ki kararlı, kesin bir yol izlenir 
Tespit sağlam yapılır, yapılan da gizlenir 
Çok sürmez bu çakallar bir ayda temizlenir
Ah ulan ah sizdeki fırsat bizde olacak... 
Ya bu kanı durdurun, ya millet durduracak.
Ne yapıyor bu itler? sınırı geçiyorlar, 
Askerin yeri belli vuruyor, kaçıyorlar, 
Girdikleri bir in var, göğe mi uçuyorlar?
Bulunmalı bunlara açılan kahpe kucak. 
Ya bu kanı durdurun, ya millet durduracak.
Kapatın o bölgeyi Allah kulu girmesin. 
Ne yerli ne yabanci basın yayın görmesin. 
Dizi gibi her akşam televizyon vermesin.
Gayet sessiz, sedasız, kazınsın köse bucak. 
Ya bu kanı durdurun, ya millet durduracak.
Aynı dilden konuşun PKK kalleşine, 
Dağlarin zirvesinde tankın, topun işi ne? 
Özel tim ve komondo takılsın bak peşine,
Ondan sonra görelim kim kimi kırdıracak. 
Ya bu kanı durdurun, ya millet durduracak.
Ama batı bozarmış ağzınızın tadını, 
Bozmuş zaten bırakın şu batının adını, 
Yahu vatan gidiyor batının avradını!
Batı elbet ipe un serecek, serdirecek. 
Ya bu kanı durdurun, ya millet durduracak.
Amerika, Avrupa körüklüyor bak işte, 
İran, Irak, Suriye hepsi aynı bok işte, 
Müslüman Türk'ün dostu yok gardaşım yok işte!
Düşmanın vazifesi kıracak, kırdıracak, 
Ya bu kanı durdurun, ya millet durduracak.
Haydi bunlar dışardan, bir de bunun içi var. 
Sayın bakın mecliste PKK'nin kaçı var. 
Biri kancık, bildigim en az yirmi piçi var.
Çıldıracak gibiyim vallahi çıldıracak! 
Ya bu kanı durdurun, ya millet durduracak.
Hele bir vekil var ki; devlet maaş veriyor, 
Gardaşı da dağlarda Türk askeri vuruyor. 
Vekilimiz olan da zevkten bıyık buruyor.
Bu kafada gidersek daha çok vurduracak. 
Ya bu kanı durdurun, ya millet durduracak.
Meclis Türk'ün girmisler, Türk'ü de kovuyorlar, 
Ne biz Türk'üz diyorlar, ne Türk'ü seviyorlar, 
Milletin meclisinden, millete sövüyorlar,
Bu meclis bu itleri, ne kadar ürdürecek? 
Ya bu kanı durdurun, ya millet durduracak
Dikkat edin milletin ayranı kabarmasın, 
Temennimiz netice su noktaya varmasın, 
Kehanete lüzum yok eğer bu kan durmasın
Bu defteri bu millet kendisi dürdürecek 
Ya bu kanı durdurun, ya millet durduracak.
Türk Milleti bu işe el korsa arkadaşlar, 
Ne Tendürek Dagi'ndan ne de Cudi'den başlar, 
Millet önce meclisi, önce sizleri haşlar.
Tutumunuz bu işi kötüye vardıracak. 
Ya bu kanı durdurun, ya millet durduracak.
Kürdü, Lazi, Çerkezi, bir ağacın dallari, 
Bu ağacin adı Türk, daha çoktur kolları. 
Ağaca balta vuran Ermeni'nin dölleri.
Kürt, ARiF'in gardaşı, bu gardaşlık duracak. 
Ya bu kanı durdurun, ya millet durduracak.
<end>

<start>
Yine akşam oldu gurbetelde aah.. Ah, 
Bilseniz nereler aklıma düştü.
Ellerin yurdunda çürüdüm eyvah, 
Ta Bizim oralar aklıma düştü.
Ben nerede doğdum, şimdi nerdeyim? 
Bir uzun hikâye, anlatsam beyim.
Bizim ora derken; vatanım, köyüm, 
Doğduğum yöreler aklıma düştü.
Ellerimi kulağıma attığım, 
Türkü deyip, sesine ses kattığım, 
Sularında alabalık tuttuğum, 
Çağlayan dereler aklıma düştü.
Sabahtan giderdim malınpeşinde, 
Azığımı yerdim göze başımda, 
Bir kavalım vardı, 'çobantaşı'nda, 
Çaldığım sıralar aklıma düştü.
Düğün mü var; herkes çıkıp oynardı.
Ölü mü var; bütün köylü ağlardı.
Herşeyin bambaşka kanunu vardı, 
Adetler, töreler aklıma düştü.
Toplandık mı harman bize yetmezdi, 
Laf ederdik kimse eve gitmezdi, 
Sabahaca yanardı da bitmezdi, 
İslenen çıralar aklıma düştü.
Hani Arif, şimdi nerede obam? 
Nerede gardaşım, bacım, akrabam? 
Hepside bir yana, ya anam, babam, 
O baht-ı karalar aklıma düştü
<end>

<start>
<end>

<start>
Bir dakika beyim sizlerle bizi, 
Üzdüren kuvveti bilmek istiyorum. 
O vicdan denilen duygudan sizi, 
Bezdiren kuvveti bilmek istiyorum.
Radyodan denmisti bir ögle vakti, 
Hani çökecekti 'Tay'larin tahti, 
12 Eylül'de yapilan ahti, 
Bozduran kuvveti bilmek istiyorum.
Anlamadan dag köyünün halindan, 
Çakaralmaz alinirken belinden, 
Kelepçeyi 'Baba'larin kolundan, 
Çözdüren kuvveti bilmek istiyorum.
Reklâma karin tok, yapman tantana. 
Nasil kaçti 'Boran', izah et bana..! 
Hemide ilk önce Bulgaristan'a, 
Sizdiran kuvveti bilmek istiyorum.
Yedi nice ülkücünün etini, 
Buna ragmen oynatiyor atini, 
Daha hâlâ 'Ugur Mumcu' itini, 
Yazdiran kuvveti bilmek istiyorum.
Ecele yaklasan köpegin biri, 
Camii duvaridir pisleme yeri. 
Hmdi Sevinç gibi, 'Savci Soyer'i, 
Azdiran kuvveti bilmek istiyorum.
Adalet-madalet iyi ya, has ya, 
Ancak bu sekilde yapardi Rusya. 
MHP hakkinda uydurma dosya, 
Düzdüren kuvveti bilmek istiyorum.
Bölücü kim imis, bilelim biz de, 
Söyleyin dogrulu var ise sizde. 
CHP'nin kayigini denizde, 
Yüzdüren kuvveti bilmek istiyorum.
Izini kaybetti yürüyüp karda, 
Bu ne biçim istir, adâlet var da, 
'Ecevit'i suçsuz gibi disarida, 
Gezdiren kuvveti bilmek istiyorum.
Liderlik armasi degildir bakir, 
Rey verdi efendi, bir milyon fakir. 
Alparslan Türkes'in ardindan çukur, 
Kazdiran kuvveti bilmek istiyorum.
Bu suçlu listesi yanlistir toptan, 
Kanli katil yetistirdi her tipten, 
Listede neden yok 'Alacakaplan'? 
Çizdiren kuvveti bilmek istiyorum.
Kizmayin, sizlere karsi mi çiktik? 
Gemi mi batirdik, düzen mi yiktik? 
Meselâ 'Asker'e kursun mu siktik? 
Kizdiran kuvveti bilmek istiyorum.
Ârif bilir, sizmasa da basina, 
Zindan inler 'Yahya'larin sesine, 
Türk'üm diyenleri Türk Ordusuna. 
Ezdiren kuvveti bilmek istiyorum.
<end>

<start>
Siz sormayın bana aşkı
Ben bu yurdun aşığıyım
Kalleş dosttan gözüm yıldı
Düşman merdin aşığıyım
Biri dişli bir çarktır
Aynı millet aynı ırktır
Alevi Türk,sünni Türktür
Çerkez Kürdün aşığıyım.
Bu dünyanın kıymetine
Aldanmayın servetine
Aç kalsa da devletine
Bağlı ferdin aşığıyım
Yolcusu var kızıl yolun
Farkı benden şudur onun:
O Leninin O Maonun,
Ben Bozkurtun aşığıyım.
Arif dönmüş bir bülbüle
O aşıktır bağda güle
Ülkücülük dertse bile
Ben bu derdin aşığıyım.
<end>

<start>
Bu dünyada zevk sefa
Bir devran sürmek varmış.
Ulan kafa ah kafa,
Bugünü görmek varmış.
Vatan dedim,yurt dedim,
Vatandan sürgün yedim
Tek doğru ben mi idim
İpe un sermek varmış.
Hey gidi aptal hey hey
Bak yaşıyor paşa bey
Neyimiş de yolsuz köy
Köprüsüz ırmak varmış.
Bu işler nene bırak
Kel başa şimşir tarak
Ot gibi yaşayarak
Murada ermek varmış.
Şu ömrüm bile bile
Baştan sona hep çile
Rüşvet ile torpile
Kafayı yormak varmış
Bugünleri bilip de 
Türkiye'de kalıp da
Bir yolunu bulup da
Anap'a girmek varmış.
Kaç tane ozan gelmiş,
Çoğu aç sefil ölmüş
Ozanlık iş değilmiş
Bu sazı kırmak varmış.
Eloğlu davul çaldı
Başbakan kızı aldı
Ben saz çaldım ne oldu
Davula vurmak varmış.
Ozan Arif kes burda
Günaha girme bir de
Biliyorsun mahşerde
Hesap da vermek varmış.
<end>

<start>
Yeter, yeter gönül yeter, senden çektigim. 
Avuca sigmadin, ele sigmadin, 
Ömür boyu gözlerimden döktügüm, 
Yagmura sigmadin, sele sigmadin.
Gönül seninle gitmek zor ismis, 
Seni adim, adim gütmek zor ismis, 
Seninle yolculuk etmek zor ismis, 
Daglara, taslara, yola sigmadin.
Sen yoldas degil de esir aradin, 
Esirin de oldum kusur aradin, 
Emellerin için asir aradin, 
Mevsime sigmadin, yila sigmadin.
Sen bitmedin ben artik bittim, 
Sazimla beraber pesinden gittim, 
Onuda derdine âmade ettim, 
Perdeye sigmadin, tele sigmadin.
Hizmet ettim sana hizmet herseyle, 
Sonunda gocattin ARIF'i böyle 
Destan mi yazmadim siir mi söyle 
Kaleme sigmadin, dile sigmadin.
<end>

<start>
Bu Almanya bize varya efendi, 
Her bir şeyi sinsi sinsi öğretti.
Türklüğümüz pasaportta küflendi, 
Yetmişikibuçuk cinsi öğretti.
Parasıyla düdüğünü öttürdü, 
Diyarında devesine güttürdü, 
Kadere imanı kayıp ettirdi, 
Lotoyu, totoyu, şansı öğretti.
Anlatmak zor bazısının halını, 
Kimi tuttu Yahova`nın yolunu, 
Zeybekler unuttu 'Harman dalı' nı, 
Dadaşıma bile dansı öğretti.
Arif der ki; zıkkım olsun parası, 
Zor kapanır Almanya`nın yarası, 
'Ali' leri 'Aleks' yaptı burası, 
'Hasan' ın yerine 'Hans' ı öğretti.
<end>

<start>
Ben köylü vatandaşım,
Kim benim dostum babo?
Bu ne hırs bun ne hışım?
Sesimi gıstım babo.
Kiminiz bana güler
Kiminiz aptaldır der
Baştaki efendiler
Ben size küstüm babo.
Damarda kanım kurban
Şerefim şanım kurban
Devlete canım kurban
Sizedir kastım babo...
Ne oruç ne söfür,
Din iman sizde sıfır
Ağzıma geldi küfür
Yine de sustum babo...
Seçimde reye-meye
Geldiniz bizim köye
Ben sizi adam diye
Bağrıma bastım babo...
İstemem sevmeyin lo..
Baştan da savmayın lo..
Kapıdan kovmayın lo...
Toz diye üstüm babo...
İşime zor dediniz
Ürüşvet istediniz
Ben ektim siz yediniz
Soyuldu postum babo...
Devletin malı sizin
Kaymağı balı sizin
Küpünüz dolu sizin
Boş benim testim babo...
Yapılan ne bak hele
Patlarsın güle güle
Köyümde yok yok ula
Büstüm var büstüm babo...
Anarşist çıktı bir de
Onlarla girdim derde
Üstelik hapislerde
Az mı kan kustum babo?
<end>

<start>
Yemin ediyorum Başbuğum yemin, 
Gülüşünde bile başkalık vardı.
Kürsüye gelirdin kendinden emin
Gelişinde bile başkalık vardı.
Gelip 'Bozkurtlarım' deyince hele
Zelzele olurdu sanki zelzele
Davudi sesinle mevzuyu ele
Alışında bile başkalık vardı.
Her derdini düşünürdün ülkenin
Ferasetin müthiş, müthişti fenin
Herkesin bildiği konuyu senin 
Bilişinde bile başkalık vardı.
<end>

<start>
Almanya'ya ayak bastım basalı, 
Ev arıyorum, bulamdım gardaşım. 
Burda herkes aynı dertten tasalı, 
Ev arıyorum, bulamdım gardaşım.
Nere gitsem talihsizlik peşimde, 
Hal kalmadı çocuğumda, eşimde, 
Gündüz hayalimde, gece düşümde, 
Ev arıyorum, bulamdım gardaşım.
Kurtulmuyor sinirlerim gergiden, 
Konuk bilmez bunlar uzak görgüden, 
Hergün çıkan gazeteden, dergiden, 
Ev arıyorum, bulamdım gardaşım.
Ev derdi ki, ciğerimi dağladı, 
Dil bilmemek kollarımı bağladı. 
Geze geze anam dinim ağladı, 
Ev arıyorum, bulamdım gardaşım.
Bir ev buldum: > dedi. 
Bir ev buldum: > dedi. 
Birisi de: > dedi. 
Ev arıyorum, bulamdım gardaşım.
Son bulduğum ev bir bodrum kattı. 
Zil çaldım, sahibi kaşını çattı. 
'Nayın' dedi kapısını kapattı, 
Ev arıyorum, bulamdım gardaşım.
Dört-beşyüz mark bir odanın kirası, 
Bu demektir onbeşbin Türk lirası. 
Yani köyde bir tarlanın parası, 
Ev arıyorum, bulamdım gardaşım.
İstemem gardaşım kafanı yormak, 
Zor imiş velhasıl burada durmak, 
Tek umudum kaldı bir çadır kurmak, 
Ev arıyorum, bulamdım gardaşım.
Sazı mazı astım tiren garına, 
Ârif bekler mektup yazdır birine, 
Şimdilik 'banof' yaz adres yerine, 
Ev arıyorum, bulamdım gardaşım.
<end>

<start>
Hiç istemem yine gelir, 
Çatar gurbet akşamları
Yüreğime hançer olur, 
Batar gurbet akşamları.
Öldürecek beni dertler, 
Bende geçti bini dertler, 
Dertlerime yeni dertler
Katar gurbet akşamları.
Bilmiyorum dertten gamdan, 
Zevk mi alır intikamdan? 
Kanlım gibi şu yakamdan, 
Tutar gurbet akşamları
Şimdi akşam bak şu anda, 
Zindandayım ben zindanda, 
Zindan ne ki zindandan da
Beter gurbet akşamları
Acılara beler beni, 
Kesip doğrar diler beni, 
Parça parça böler beni, 
Yutar gurbet akşamları.
Memleketim ilim obam, 
Kavim, gardaş, dost, akrabam, 
Gözlerimde anam, babam, 
Tüter gurbet akşamları.
Kadir Mevla’m yardım etsin
Ozan Arif yurda gitsin
Bitsin artık bitsin bitsin...
Yeter gurbet akşamları.
<end>

<start>
Böyle gitmez hep bu devran
Döner gardaş bak görürsün
Boş mangalda kül savuran
Siner gardaş bak görürsün.
Gürültüsü çoktur boşun
Eti yenmez her cins kuşun
Eylüldeki sular kışın
Donar gardaş bak görürsün.
Öz yerine geçmez kabuk
Ok olur mu eğri çubuk?
Yalancının mumu çabuk
Söner gardaş bak görürsün.
İster cık de,ister he de
Neler gördük bu dünyada
Ata binen merkebe de
Biner gardaş bak görürsün.
Pilavdan döner mi kaşık
Hep bu işler keşik keşik
Bize de o yeşil ışık,
Yanar gardaş bak görürsün.
Karga korkar havasından
Kartal geçmez davasından
Karga,kartal yuvasından
İner gardaş bak görürsün.
Hani nerde firavunlar
Nemrut varmış bir zamanlar
Arif der ki inananlar
Yener gardaş bak görürsün.
<end>

<start>
Üç gardaştık bir zamanlar üç gardaş, 
O toprakta, sen zindanda, ben sürgün.
Aklımıza gelir miydi hiç gardaş? 
O toprakta, sen zindanda, ben sürgün.
Aynı aşkla dolu idi içimiz, 
Bu vatanı sevmek idi suçumuz, 
Bir kaderin kurbanıyız üçümüz, 
O toprakta, sen zindanda, ben sürgün.
Yıllar oldu onu yolcu edeli, 
Sen hapise ben sürgüne gideli, 
Demek buymuş bu sevdanın bedeli, 
O toprakta, sen zindanda, ben sürgün.
O çiçekti hain eller kuruttu, 
Şehid edip omuzlarda yürüttü, 
Seni zindan beni gurbet çürüttü
O toprakta, sen zindanda, ben sürgün.
Kendimden çok size gönlüm üzülür, 
Sofralarda elim kolum çözülür, 
Lokma gelir boğazıma dizilir, 
O toprakta, sen zindanda, ben sürgün.
O şehittir ‘şehit’ diye anayım, 
Lakin sana çarem yok ki sunayım, 
Sen bana yan ben de sana yanayım, 
O toprakta, sen zindanda, ben sürgün.
Mümkün değil bu düzenle barışmak, 
Bize düşen aynı yolda yarışmak, 
Ahrete mi kaldı gardaş görüşmek
O toprakta, sen zindanda, ben sürgün.
Kader hala bize böyle bağ olsun, 
Düşmanların yürekleri yağ olsun, 
Ne yapalım vatan millet sağ olsun
O toprakta, sen zindanda, ben sürgün.
Arif der ki bu çileler bu ahlar, 
Belki bize bu çilede felah var, 
Kul bilmesin bizi bilen ALLAH var, 
O toprakta, sen zindanda, ben sürgün...
<end>

<start>
<end>

<start>
Ne kadar anlatsam tükenmez, bitmez
Bu benim bağrımda yatan hasreti
Anlatmaya zaten takatim yetmez
On yıldır yakamdan tutan hasreti
Pençesi bagrımda dişi derinde
Söküp atar mıyım günün birinde? 
Gurbetin upuzun gecelerinde
Beni yudum yudum yutan hasreti
Arif bu hasretin yoktur ilacı
Ana, baba, kardeş, bir yanda bacı
Birinin hasreti birinden acı 
Amma en acısı vatan hasreti
<end>

<start>
Koyunun olmadığı yerde, neden keçiye
'Abdurrahman Çelebi' deniliyor bilmezdim.
Hep sorardım kendime, sebebi nedir diye,
Son liderler ortaya çıkınca ancak sezdim.
<end>

<start>
Oturdum,düşündüm sebep ne neden?
Kızıla değil de ala kıydılar.
Bazan Yunus,bazen Yavuz'ca giden
Yolcuya kıydılar,yola kıydılar.
İlahi bir aşkla tütüp dururken
Ateşinde küfür kızıl erirken.
Işığı yarına müjde verirken
Ocağa,ateşe,küle kıydılar.
Bu söz yeni değil söylenmiş  önce
Diken yaranırmış deveye anca
Deve çobanından bağban olunca
Dikeni bırakıp güle kıydılar.
Allah için biri gerçeği görüp
Dökmedi zehirin tasını kırıp
Üstelik zehiri süngüye sürüp
Ne tuhaf değil mi bala kıydılar.
Baba evladına kıyar sanmazdım
Zaten kıyan el olsaydı tınmazdım
Önceden kıysalar yine yanmazdım
Zafere bir adım kala kıydılar.
Ahde vefa var ya,umutmuş gardaş
O umut ki bizi uyutmuş gardaş
Baltalar sapını unutmuş gardaş
Ormana ağaca,dala kıydılar.
Çekilenler hayalimde yadımda
Anlatmakla bitmez iki adımda
Kırkdörtten seksene hesapladım da
Otuzaltıbuçuk yıla kıydılar.
İnanan ne zaman olmuş ki mağlup?
Kıysalar da biziz yarın ki galip
Lakin oyununu oynadı salip
Uşakları üç hilale kıydılar.
Bu gerçeği Arif olan söylüyor
Kıyanın kurduğu plan söylüyor
Kim derse ki gaflet,yalan söylüyor
Bunlar bize bile..bile kıydılar.
<end>

<start>
Eh ne yapak hemşerim? 
Yurtda sulh, Cihanda sulh! 
Bulgar mı? Allah kerim.
Yurtda sulh, Cihanda sulh!
Aman ha aman aman, 
Hiç boşuna ağlaman, 
Bize umut bağlaman, 
Yurtda sulh, Cihanda sulh!
Evet Bulgar domuzu, 
Asıp kesiyor sizi.
Siz de anlayın bizi! 
Yurtda sulh, Cihanda sulh!
'Öyle deme be gardaş, 
Baş kesiyor Bulgar baş...'
Ne yapalın arkadaş? 
Yurtda sulh, Cihanda sulh!
Yunan da uzattı dil, 
Tutturdu oniki mil.
Fakat önemli değil, 
Yurtda sulh, Cihanda sulh!
'Yahu yirminci asır, 
Yamyamlar hür, Türk esir'
Yani bizde mi kusur? 
Yurtda sulh, Cihanda sulh!
Şimdi desek Türk heder...
Elâlem Turancı der.
Neme lâzım birader.
Yurtda sulh, Cihanda sulh!
Özbeöz gardaşız be...
Bulgar vururken darbe, 
Hala mı tövbe... tövde...
Yurtda sulh, Cihanda sulh!
Düşmüşsünüz denize, 
Ârif ne yapsın size? 
Atamız dedi bize, 
Yurtda sulh, Cihanda sulh!
<end>

<start>
Bizi mahkum etmekti, 
Derdiniz şerefsizler.
Ve nihayet murada, 
Erdiniz şerefsizler.
Bağırsam neye yarar, 
Çağırsam neye yarar, 
Tam kahpece bir karar, 
Verdiniz şerefsizler.
Şaşırmadım ben buna, 
Kına yakının kına.
Mazlumların kanına, 
Girdiniz şerefsizler.
Eh,.. Sırayı savdık biz, 
Siz düşünün artık siz! 
Hukuku katlettiniz, 
Kırdınız şerefsizler.
Arif derki; çıktı ok, 
Bundan sonra insaf yok, 
Adalete resmen b..., 
Sürdünüz şerefsizler.
<end>

<start>
Sevgileri yarınlara bıraktınız
Çekingen, tutuk, saygılı.
Bütün yakınlarınız
Sizi yanlış tanıdı.
Bitmeyen işler yüzünden
(Siz böyle olsun istemez....................
<end>

<start>
Sağ çıkıp günlük savaştan 
Evin yolunu tutmuşum 
Yemek yedik, çocuklarım uyudu 
İniyor üs....................
<end>

<start>
Seni her özlediğimde sevgilim, 
Gökyüzüne bakıyorum; 
Göğün mavisinde gözlerini görüyorum çünkü.
Seni her özlediğimde bir tanem,
Denizlere bak....................
<end>

<start>
Yemeden olmuyor
Yapılara, yakıtlara, taşıtlara
Ödemeden
Yememize ne kald....................
<end>

<start>
Ulu rüzgarlar esmedikçe,
Yaşamak uyumak gibi.
Kişi ne zaman dinç? 
Dalgalanırsa bayrak, bayrak gibi.
Ne var şu dünyada ekmekten daha aziz? 
Sürdüğün tarlalara sevginle serpildik,
Ekmek olmak için önce
....................
<end>

<start>
Seni karanlıkta yatırıyorlar
Korkuyorsun geceden
Bakıp bakıp pencereden
Yatağına sokuluyorsun.
Ben hep eski yerimdeyim biliyorsun
Hava açık olduğu zamanlar
Beni seyre....................
<end>

<start>
Doğa döllere döllere
Sürer bizi.
Dölsüzler daha fena.
Yalnızl....................
<end>

<start>
İyidir beraber olmamız
Yaklaşmış, değişik.
Duyulur çevrenin gürültüsünde
Issız
Bizde bir şey eksik.
Belki de bir şey fazla, yıllarca bilmedik....................
<end>

<start>
Her gün 
Enginlerden engin 
Yücelerden yüce 
Bir duygu sarar bizi 
Bu sınıfa girince.
Yanda, bir uçtan bir uca. 
Mavi deniz 
Odanın içinde güneşleri bulunca. 
Isınırız.
Enginlerin engini deniz olsa 
Deniz ufak! 
Yücelerin yücesi güneş olsa 
Güneş küçük!
İlk günü gördük, nerden geldi: 
Duvardaydı 
Denizleri, güneşleri 
Küçülten büyüklük.
Kürsünün üstünde bir resim: 
Gözleri denizlerden mavi 
Bakışları güneşlerden sıcak. 
Dört mevsim.
Kürsünün üstünde: 
Atatürk'üm, arkasında al bayrak 
....................
<end>

<start>
Kimi dev yatırım, özel sektör
Kimi dağ köylerinde çerçi olduğu.
Yükselir bir yapı gökdelen binlerin....................
<end>

<start>
Tanrı imtihan eder
Tekrar imtihan eder
Kul hazır ümitler
Kendi öyle zanneder.
Kiminde hafif geçer
Hatta bir şey sorulma....................
<end>

<start>
Dostumdu önceleri, 
Göznurunu kitaplara dökmek varken
Avare gezerdi caddelerde.
Dünya böyled....................
<end>

<start>
Büyüsün küçülmen, 
Bu senin yakının! 
Yaklaştın mı sağlığında
Şimdi de uzaksın!
Duyur istersen....................
<end>

<start>
Birden hatırlarsın, 
O da seni - - birden bazan: 
Nerde, ne yapar şimdi
Parlar bir özlem ....................
<end>

<start>
Hani bir sevgilin vardı
Yedi sekiz sene önce, 
Dün yolda rastladım
Sevindi beni görünce.
Sokakta ayaküs....................
<end>

<start>
Okunmuş toprak
Çocukluğumun resmi
Sargıdan görülmüyor
Boynumda köstebek izleri.
Lise son sınıf
Gençliğimin resimleri
Gülümseyen arka....................
<end>

<start>
Adı, soyadı
Açılır parantez
Doğduğu yıl, çizgi, öldüğü yıl, bitti
Kapanır, parantez.
O şimdi kitaplarda bir isim, bir soyadı
Bir parantez içinde do....................
<end>

<start>
Gitmek geçse aklımdan
Hemen yorum
Nereye, nasıl, ne zaman? 
oysa ben vazgeçtim.
Uyu  yorum....................
<end>

<start>
Nerden niçin mi geldim
Bilmeden bir şey diyemem, ya siz?
Hem hiç önemli değil
Geldim, yer açtılar, oturdum
Girip çıkanlar vardı
Zaten ben geldiğimde.
Başka şeyler de vardı, ekmek gibi, su gibi
Gülüşler öpüşler ne bileyim hepsi
Doğr....................
<end>

<start>
Uzanir fildisi turlarina
Perdeleri cekili odalarin birinde
Sabirsiz, gergin ve usta parmaklar
V....................
<end>

<start>
Karadenizde gemilerin mi battı, 
Ağzını bıçaklar açmaz, 
Üzüntüdesin gayet.
Sen sızlanmışın çok m....................
<end>

<start>
En uygar istasyonlarda
Aynı sancı
Doğa kurnaz, insanlar..
Şaşmaz bildiğinden beri.
Yalan güvencelerde
Ne oyalar beni
Varsayımlar peşi....................
<end>

<start>
Oda karanlık
Odadan dışarı çık
Şehir karanlık
Şehirden dışarı çık
Korkma
Yürü bir hayli yürü
Gördün mü
Dağlar başladı artık.
Korkun da....................
<end>

<start>
Şayet aşkın tohumu
Düşmüşse gönlüne
Suyunu esirgeme
Aşkın hakkını yeme
Pişman ....................
<end>

<start>
Çoklarından düşüyor da bunca
Görmüyor gelip geçenler
Eğilip alıyorum
Solgun bir gül oluyor dokununca.
Ya büyük şehirlerin birinde
Geziniyor kalabalık duraklarda
Ya yurdun uzak bir yerinde
Kahve, otel köşesinde
Nereye gitse bu akşam vakti
Ellerini ceplerine sokuyor
Sigaralar....................
<end>

<start>
Her şey araya giriyor, aradan çıkıyor
Arada çocuklar doğuyor, büyüyor, yürüyor
Arada evler, evlenmeler, ölümler duruyor
Arada yaz kış bahar, dünya dönüyor
<end>

<start>
Tahta sınıfa karşı
Kürsü tahtanın yanında
Sınıfta otuz çocuk vardı.
Tahtanın önünde silgi
Üç dört tebeşir
Öğretmen içeri girdi
İlk ders cebir.
Tahta tahtadır ama
İnsanlardan anlayışlı
Hiç sevmediği halde
Tahta cebiri kavradı.
İki....................
<end>

<start>
Bir piston
Kalmamı ister dilediği yerde
Tekler çoğulluğumu
Bir dinozor zor yer beni: 
Yadi can beygir gücü.
Karıncaydı deveni....................
<end>

<start>
Evin yalın hali
İster cüce, ister dev
Camlarında perde yok
Bomboş, ev.
Evin -i hali, sabah,
Geciktiniz haydi!
Uykuların tatlandığı su....................
<end>

<start>
Çekilir sağa sola
Koltuk, masa, etajer
Hemen herkes ayakta.
İner çıkar ....................
<end>

<start>
Uzaktan o şarkı dökülüyor
Yarıncıl yanımdaki hüzzam yağmura
Yan masada kalbine kanatlar çizen adam
Ölüyor avucunun içine aldığı
Kadının ojeli parmaklarına
Sigara bulutları altında
Lulu diye seslendiği kadının
Sazlı sözlü gözleri
Bardaktaki yapma karanfillere
Hüzünle yönelen o buğulu bakışı
Daha çok rakının marifeti
Kaçır beni haydut kaçır diyor
Kendi yalnız dağlarına
Yarın bulamayabilirim bu cesareti
Göz göre göre
Bir aşk yeşeriyor yan masada
Dalgınlığıma ver
Bir anı gibi ansızın
Dalmışım da karşıki dağlara
Yarıncıl yanımdaki hüzzam yağmura
Uzaktan o şarkı dökülüyor hala
Hızını alamamış adam yan masada
Yüzünde peş peşe kuş gölgeleri
Gel boşa gitmesin canım ayışığı
Üstümüzde diyor kadına
Gözlerimiz ellerimiz ayaklarımızla
Dökülelim birbirimize
Kadınsa işin işçilik kısmında
Ufak bir ağustosböceği gibi habire
Ateş taşıyor bu aşka kanatlarında
Garson
Pardon
Bir aşk yeşeriyor yan masada
Biliyorum bir canlılık geldi
Deminden beri bardaktaki karanfillere
<end>

<start>
Denizin ortasında 
Uykusu kaçmış bir gemi 
Bütün ışıklarını açıyor 
Uzaktan çapkın çapkın 
Göz kırpıyor deniz feneri 
Ay doğuyor, sandallar toplanıyor bir araya 
Kaçın kurası Üsküdar vapuru 
Saat başı görücü gönderiyor 
Güvertesinden bir kuşu 
Onunsa derdi başka bambaşka 
Her şairle ayrı 
Adı çıktığından beri
<end>

<start>
Yağmur yemiş sırılsıklam bir karanfil
Bir tenhalığa gülümsüyor içimde
Henüz silinmemiş bir ay parçası
Çoktan aydınlanmış gökyüzünde
Ah Galata Kulesi! 
Bizanslı sarışın çocuk! 
Yıllardır hüzünle bakıyor denize.
Yükünü boşaltmış bir gemi geçiyor uzaktan
Evlerin denize açık pencerelerinde kadınlar
Ki her biri nasıl da yalnız
Dalıp dalıp gidiyorlar o pencerelerde
Yağmurun içinde ıpıslak bir gökkuşağı
Güvercinle doluyor
Üsküdar çarşısı
'Yalnızlık gittiğin yoldan gelir'
Kana boyanır içimde
Bütün aşk kelimeleri
Günün ilk otobüsüyle son otobüsü arasında
Bir yaz daha eskir! 
Ve ben artık başlasam da
Bitiremem, başladığım hiçbir şiiri.
<end>

<start>
Yağmurlu havaları niye sevdiğin şimdi belli
Hiç bir şey gibi değil, 
Upuzun trenler gibi yalnız kadınlar
<end>

<start>
Ergin Günçe’ye
Bu çocuk bu hüzünle büyümez fazla
Ellerini ceplerindeki karanlıkta tutuyor, bir şeyler için hazır tutuyor
Arkalardan öne, nasıl bakıyor farkettin mi lunapark'a
Yağmurun en az yağdığı uygun köşeyi seçiyor
Silahı yok, gerekmiyor da
Gözleriyle ateş ediyor, kendisini içeri sokmayan
Lunapark girişindeki biletçiye
Bu çocuk bu hüzünle büyümez fazla
Evlerinin arkasında gölgesiyle konuşurken yakalanıyor babasına
Bir nehirle mi olur.
Bir ağaca bir iple mi,
‘Yüreğinde yarı oyun, yarı tanrı’
Bu çocuk kendini mutlaka bir tenhalıkta kendine vurdurtur!
Ağzında simsiyah bir ah!
Ağlama defterinin arasında kurutur annesi,
Kuş desenli, bez uçurtmasını.
<end>

<start>
Üç tekerlekli kırık bisiklet-
Getirip bahçeye,bir kenara attığında onu
Karşı komşunun oğlu,yaz bitiyordu
Uzaktan uzağa direksiyonunu okşar,
Üstünde yolculuğa çıkardım,
Alice’le birlikte harikalar diyarında
Üçüncü sonbaharın başlarında,
Yağmur sildi üstündeki rengi; 
Uzun sürmedi, bir takım çay bardağı karşılığında
Eskiciye sattıklarında,
Tutamadım gözyaşlarımı.
İlkokul çantam,kurşunkalemim,boya kitabım
Çocukluğumun birinci dereceden görgü tanıkları,
Dinlenmelerini talep ediyorum Selim! 
Yalnız kediler,ölecekleri zaman
Bir iz bırakmadan kaybolurlar
Bir kedi değildi sevgilim! ; 
Defterin sarı sayfaları arasında
Kurutulmuş çiçeklerden,
Küçük bir bahçe bıraktı arkasında.
Okul önlüğüme,kopuk düğmemi diken ilkokul öğretmenim
En büyük kötülüğü yaptı,anlamadı kalbimi
Tayinini istedi çok uzak bir kente.
Evden kaçıp gecenin bir vakti,
Sokağın sonundaki denize sığındım; 
Uzun yolculuklardan yorgun,eski bir gemiyle söyleştim
Kızgın tayfaların,içince,orasına burasına attıkları
Şişelerden fırlayan cam kırıkları,
Besbelli acıtıyordu suyun üstünde zor tuttuğu gövdesini:
Biri bir çakıyla oymuştu kıç kısmına,
Belden aşağısı çıplak bir deniz kızı resmini.
Bir gün,nedenini kimse bilmedi
Suların dibine batırdı kendini.
Arka koltukta,vitrinlere dalan lirik bir çocukla
Islak karanlığa karışıyor aşağılarda,
Her durakta,bu ışıklı ülkeden
Simsiyah bir yalnızlık bulan Beyoğlu tramvayı.
Yukarda,tek tek bütün yıldızlarını yaktı Tanrı baba! 
Ben hiç böyle sarhoş olmadım Selim,
Hüzün,sabaha karşı hiç bu kadar yakışmadı yüzüme.
Dinle! ..Dinle Selim! ölürsem; -gülme-
Kalbi deniz gören bir kadına gömsünler beni!
<end>

<start>
Bu şehrin yağmurları mısra mısra ezberimde
Sisten bir kılıç kuşanmış şovalye yalnızlıkları
Aralıksız sonbahar, akşamın solgun dolunayında
Gecikmiş bir tren
Tek yolcusuyla giriyor İstanbul’a
Bu şehrin yağmurları mısra mısra ezberimde
Garda Attila İlhan’a benzeyen bir adam
Kendi mi içiyor rüzgâr mı
Belli değil sigarasını
Yakasında üşümüş zifiri bir karanfil
ne düşündüğü seçilmiyor
“Belki de rüya büfün umutlar”
Yasaklı bir şarkıcıdan
Kız Adil söylüyor gözyaşlarıyla
Karşılıksız hisler sokağında
Yanlış bir yağmurun iplerine dolaşmış
Kirpiklerinde kırılmış küçük yağmurlar, karanlıkta
Islığını kıssa çocukluğu ıpıssız kalıyor
Bu şehrin yağmurları mısra mısra ezberimde
Üzerinde zarif bir gökkuşağı
Yuttuğu denizi kusuyor boğulmuş bir martı
Düşürüp boynunu bir çöpçünün sıcak avucunda
Hayat affet! Kalbim hoş gör beni
Çünkü artık mümkün değil aşk
Çünkü artık mümkün değil şiir
<end>

<start>
Son günlerde bir acaip halim.
Kaçtır fotoğrafların önünde buluyorum 
Kendimi; 
Sarayburnu…
Tam da vapur geçerken çekmişim bunu.
Turgayla Suatın üstünde
Kısa kol gömlek –
Eser denize sarkıtmış çıplak ayaklarını.
Ada’ya gitmiştik o yaz
Hep birlikte; 
Fatoş bir atı uzun uzun sevmişti,
Ve şaşırdıkça şaşırmıştı,
Turgayın ağaçlar altında değişen
Göz rengine.
“Şiir, anımsama sanatı”
Demişti Suat,
Şimdi neden bilmem,
Yazarken bu şiiri ben,
Durmadan ağlamak geliyor içimden.
<end>

<start>
Ben ki ömrübillah at görmemiş bir nalbant
Hiç bir yere çıkmayan
Bir sokak hüznü içimde, güpegündüz
Temmuz bitti, Ağustos ortasına geldik ne çabuk
Asfalt yolun dibinde açmış
Sapı ziftli o gelincik
Bilmeyecek ne var
Gün gibi yalnızlık
Hangi sokağa girsem
Sonunda, kendime çıkıyorum gene
Üzgün bir kuşla üzülen bir gökyüzü üstümde
Ağzımın kenarında
Yılların kırgınlığıyla dolu
Üsküdarca bir gülümseme
Geri verecekmiş gibi eski sevincimi
– Günde kim bilir kaç defa –
Ha doğdu ha doğacak
Diye diye beklediğim güneş
Karşılayabilir mi sahi
İçimdeki beklentimi
Ben ki ömrübillah at görmemiş bir nalbant
Bir ara bir sevdayla az kımıldanır gibi oldu kalbim
Gidip çarşıdan sulayacak bir çiçek satın aldım o zaman
– Ne içindi şimdi hatırlamam –
Yüzüm, ilk satırı çoktan unutulmuş
Bir kentin anı defteri
Rakı başında – istemem –
Anmayın bidaha denizi menizi.
<end>

<start>
Ay gücenik bir bakışmış
Çekilmiş tenhalara
İçinden üzülmüş
Ay gümüşmüş
Düşmüş suya
Üşümüş
Ay beyazmış
Çayır çimenlerde
Şavkıyla sevinmiş
Epeski bir düşmüş
Dolaşmış bütün rüyaları
Çocuklardan alınganlıklar edinmiş
Ay akşamdan hüzün ışık
sızmış geceden
Birazı gündüze vurmuş
Ahah sürgünmüş
Solgun bir kalbin taşrasında
Savrulduğu yollarda yalnızlığını
Rüzgâr ince bir ıslıkla tamamlamış
Adam Sanat Dergisi Ekim 2000 sayısı
<end>

<start>
Bir masaldan doğurdum 
Seni oğlum 
Bu yüzden 
Gündüzleri güneşe 
Geceleri ay ışığına 
Yaslanacak kadar 
Yakışıklısın
Bir masaldan doğurdum 
Seni oğlum 
Camdan çamlara düşen bin pırıltıda 
Gözlerin efkarlı ve şahane kara 
Bir esmer bir ok kirpikli 
Yüzünde gördüm 
Sevdiğim bütün Alileri
Bir masaldan doğurdum 
Seni oğlum 
Canıma canın bin pırıltıyla düştü 
İki yanağında iki lirik gamze 
Küller içinde sahipsiz 
O masaldan hediye
Bir masaldan doğurdum 
Seni oğlum 
Kuytuda açmış, gücenik 
Bir gülgillerden aldın adını 
Yağmurda, ağzında 
Dalgın ıslıklar gezen 
Rüzgârlar oldu 
Kalbinin en yakın arkadaşı
Bir masaldan doğurdum 
Seni oğlum 
Gece çimenlerde yanan 
üzgün yakamozlar adaşı 
Hangi albümde saklamalı hangi 
Sabaha doğru koşarak 
Kucağında getirdiğin şafağı
Bir masaldan doğurdum 
Seni oğlum 
Seninle karanlığın içinde 
Sevinçli bir dolunay gibi ışıdım 
-Öyle güzel öyle masumdu ki masal- 
Bağışladı diye bana bu aşkı 
Eğildim öptüm yüzünde 
Bütün Alileri
Kitap-lık, sayı 111, 2007
<end>

<start>
Derin elemler tarihi Pera! Senin
Solgun kelimelerinle yeniden kuracak
Birgün bir çocuk şiirini
Ayın simsiyah lekelerle döküldüğü
Gelecek bir sonbahardan hatırlayarak
Ömrüne ucuz şarkılar giyinmiş
Çok yaşlı bir konsomatrisi
Yanlıştık, yanıltı gökyüzü, yanlıştı şarkı
Gece son sürat kararırken neyi açıklardı
Rüzgâr'ın ağzındaki o karanlık melodi
Kelimelerin kanattığı yaralar artık konuşsun
Sokakların bile çıkmaya ürktüğü yalnızlıklar
Ayın içine simsiyah lekelerle döküldüğü
Kalbini karalayan o kekeme çocuk, ağlama
45'lik bir plak cızırdayarak dönüyor eski bir pikapta
Mazisi kalbinde yara çocuklar sığınıyoruz Pera'ya
Yağmur sesli flu kadınlarla
Yaşlı bir konsomatrisin uzattığı
Uzatırken nedensiz ağladığı kırağılı gül
Serin bir sonbahar göğüyle örtülürdü
Herkesin içinde üşümüş çocukluğu
Adam Sanat Dergisi Mart 2001 sayısı
<end>

<start>
Dalgın sincap
Cevizler gömer bahçeye
Unutur sonra
Şakacı sincap
Tanrı biraz da pazar günleri
Sıkılan çocukluğunu oyalasın diye yaratmış
Hisli sincap
Dudaklarında teskin edilmemiş
Büyük bir acı
Mahcup sincap
Patikaya vurmuş ayışığında
Sessizce mırıldanır rüzgâra şarkılarını
Haylaz sincap
Uykularında bile oyun var
Okulu olsaydı yaramazlığın
Tereddütsüz öğretmen koyarlardı derse
Aşk sincabı
Çimenler üzerinde parlayan kırağı değil
Onun bin bir gece döktüğü
Gönül gözyaşları
Hüzün sincabı
Aklında çocukluğunun mutlu koruları
Günboyu bir kafes içinde
Çevirip durur tel çemberi
Elemler sincabı
Dereboyunda Ölüm Seçen Çocuklar'ın
Üşümesinler diye ebemkuşağıyla örter üstünü
İlham sincabı
Yakamoz sarhoşu şairlerin
En yakın yürek arkadaşı
Adam Sanat Dergisi Mayıs 2002 sayısı
<end>

<start>
Geçer gri bir sabah daha
Geçer gri bir sabahtan 
Geçer siyah bir gece daha
Geçer siyah bir geceden
Artık mektupları gelmeyen
Yalnız bir kenttir ölüm
Gül solar, kül soğur
Güzide bir güzde unutulur
Şık vücudum
Ayışığında on üç karga gökyüzünde
Saydım ayışığında o üç karga
Katıldılar şarkıma usulca karanlıkta
Tanrı yağmur yemiş ıslak kelimelerle konuşur
Tenhada kirpikleri efkârlı çoçuklarla
Bakışlarında aktığı için suçlu
Bir suyun nû görüntüsü
Çalarken tek başına bir klarnet solosu
Yaralı bir rüzgâr gibi yaralı bir akşamda
İpek bir düştü solduruldu herkes
Geçer gri bir sabah 
Geçer gri bir sabahtan 
Geçer siyah bir gece 
Geçer siyah bir geceden
Tarihi bir çarşıda hatırlanan
En eski lehçedir ölüm
Tanrı susarken O'nun yerine şair konuşur:
Koşar açık bir yazıda bir ceylan avcısına gibi
Koşar insan koşar durmadan yenilgisine
Acılardan ve hüznünden kazandığı hızla
Ayışığında o üç karga gümüş bir çığlıktılar
Anlar gibiyim artık kirpikleri karla dolu
Bir kadının sesindeki solgunluğu
Alkolün sonuna doğru sözleri hep yeniden değişen
Hazin bir şarkıydı hayat
Çalarken tek başına o klarnet solosu
Yaralı bir rüzgâr gibi yaralı bir akşamda
Herkesin kazdıkça kendinde cesetler bulduğu
Adam Sanat Dergisi Mayıs 2000 sayısı
<end>

<start>
Kalbim ağlamaklı 
Gece yağan kardan 
İstasyon, tren rayları 
Hüzünle dolaştığım nehir 
Kar altında şimdi 
Bütün şehir
Hırsla fırlıyorum sokağa 
Duvarda günün reklam afişi 
‘İnsanlar güzel ve iyi şeylere layıktır! ’ 
On yılını doldurdu içerde 
Seksende içeri alınan 
Her biri
Dağlardan yana çevriliyor gözlerim 
Siyah bir ay yokluyor sisli dorukları 
Sorsam bu ülkenin acıklı tarihini verecek 
Tek başına, boynu eğik duran her çiçek 
Kalbim ağlamaklı 
Gece, apansız yağan kardan mı 
Kimse bilmeyecek
Buz tuttu şimdiden yürüdüğüm asfalt 
Açık açık ağlıyorum hırsımdan artık 
Tek bir beyaz sayfası kalmamak üzre 
Kirlendi hayatın defteri 
Yıllar geçti 
Hala kulaklarımda çınlıyor 
Eskici bir babanın üzgün sesi 
‘Ah! Mutluluktan yana değildir hayat.’
<end>

<start>
Gücenik bir ıslıktır çocuk 
Dere boylarında 
Arkadaş gezer kavakların 
Mahcup rüzgârıyla
Yürür bir sağnağı içinde 
"Bir yaz ölümüne hazırlanan" 
Kalbinde elemlerle
Bahçelerde ağaçlar gibi hışırtılı 
Ne zaman suların önünde bulsa kendini 
Ah üzerinde hep o sincap alınganlığı
Ölünce yıldız olacak diye düşünür 
Bir gün bütün çocuklar gökyüzünde 
Karlar altında bulduğu mızıkaya 
Bir şarkı olarak çıkartır üzgün bir tanrıyı
Sokaklarda gölgesiyle dolaşan yarı şair 
Elemler üzerine koltuğunda bir kitapla 
Islanır esmer bir yağmurda yapayalnızlığı
Hüzünlü Haziranlardan almış bakışlarını 
Yüzü "yeniden limon renginde" Ergin Günçe 
Dalgın bir ay saçılmış ortalara karanlıkta 
Karışır alnı ve duygusu
Adam Sanat / Sayı 208, Mayıs 2003
<end>

<start>
Karışık duygularla doğuyor 
Her konuda üzgün bir Tanrı'nın 
Hüznü olan ay 
Gölgeli yollara dalgın bir rüzgar birikmektedir 
Kargaların dağıldığı büyük sonbahar 
Aklından geçenler yüzünden de geçenler
Şehir ki ruhu simsiyah 
Ölümü özleyen şiirler kadar 
Islık çalar bir çocuk 
Yalnızlığını hafifletmek için 
Çünkü bir çocuk derin bir alınganlıktır 
Göğsünde zifiri gece ağır bir karanlık
Dudakların arasında mahcup mızıka 
Eski bir sevda kalbini karıştırır uzun uzun 
Şimdi kırık bir şair Ergin Günçe'sin 
Gücenik bir müzik olarak çekildiğin Ankara'da 
Yarısı boş yarısı kuşlar gökyüzünün 
Üzerinde üşümüş bir pulla 
Yola çıkmış bir mektup bu şiir sana 
Sığındığı o uzak kasabada 
Belki içini biraz neşelendirir 
Belki başlatır diye 
İçinde şaka olan bir şarkıya
Ruhu simsiyah o şehirde 
Gözyaşları herkesten gizli 
Kalbini basan ey elem çocuk 
Unutma ki kalp de aldanır 
Unutma ki sonsuza kadar 
Gizlenmezsin bir aşkta
Adam Sanat, Haziran 2004
<end>

<start>
Çarpma kurbanın olam kalbim
Müstakil bir ülkenin,
En karanlık mahzenindesin; 
Siyah bir baykuşun,
Sabahların uzağında
Geceye diz çöküp ağladığı.
Çarpma! Dur! Dur artık kalbim
Söndü şu şafaklarda,
Söndü yüzen al bir sancak gibi gençliğim! 
Ölmek üzereyken ciğerlerinde kalan son nefesin,
Ölmek üzereyken çıkan son sesinle bağır:
Ah ki heves kırılır parça parça ten içinde!
Ten içinde asıl büyük sızın kalır,
Göğsünde bu sızıdır şiir.
Ey hüznün mahcup alfabesi kalbim! 
Zaten vaadedilmedi bize gelecek o güzel günler
Ne yarın ne yarından da yakın,
Güz bir tebessümle örtülür yüzüm.
Ufku saran karanlıkta çakarak şimdi sen,
Alevinde geceye sır kaçıran bir ateşböceğisin,
Şavkı vuruyor alnına ansızın kanlı bir hilalin; 
Son kalesi de son düşüyle düşürülmüş bir şehir gibi
Dudaklarında koyu bir hırs, koyu bir hisle sus:
Hakkıdır bu zulüm hakkıdır faşizme tapan milletimin!
Adam Sanat Dergisi Kasım 2001 sayısı
<end>

<start>
Büyük suların ortasında
Küçük bir deniz feneri gibi
Yan dur
Yan dur oğlum
Kanaya kanaya
Artık çok uzak
Memleket... yıldızlar...
Tenha bir hayatın terkisinde
Terkeden gençliğin de
Dudaklarında buruk bir ıslıkla
Sılasız rüzgârlar eşlik ediyor
ayışığında, yalnızlığına
Adam Sanat Dergisi Şubat 2002 sayısı
<end>

<start>
Ustam öldü ben yazarım
Dalgınlıklar çalışıp ayışığında ıslığımla
Yalnız yüzümde solgun sıla
Ustam öldü ben yazarım
Ben de gömülürüm mahzun bir şarkıyla
İlkyazda gökkuşaklı bir yağmura
Ustam öldü bana kaldı çünkü
Ağzında mağlup bir ıslığın kederi
Ey toprağa düşen uğultulu bir dal gibi
Hep yeniden açan kendine yalnızlığı
Ey solarken üstünde gökyüzü
Kısık sesle okuyan elemler kitabını
Bakışlarında yaralı bir karaca
Ağırbaşlı kuşların uçtuğu gecelerde
Benim şimdi, üzgün dolaşan o mağribi
Bunlar ömrümün en yprgun gözyaşları
Dökülen, hazin bir güz gününe
Büyütüp içimde çok eski bir karanlığı
Ben yazarım beş vakip kalbimde
Hüznünle coşturup kelimelerimi
Adam Sanat Dergisi Mayıs 2001 sayısı
<end>

<start>
Ustam öldü ben yazarım
Dalgınlıklar çalışıp ayışığında ıslığımla
Yalnız yüzümde solgun sıla
Ustam öldü ben yazarım
Ben de gömülürüm mahzun bir şarkıyla
İlkyazda gökkuşaklı bir yağmura
Ustam öldü bana kaldı çünkü
Ağzında mağlup bir ıslığın kederi
Ey toprağa düşen uğultulu bir dal gibi
Hep yeniden açan kendine yalnızlığı
Ey solarken üstünde gökyüzü
Kısık sesle okuyan elemler kitabını
Bakışlarında yaralı bir karaca
Ağırbaşlı kuşların uçtuğu gecelerde
Benim şimdi, üzgün dolaşan o mağribi
Bunlar ömrümün en yprgun gözyaşları
Dökülen, hazin bir güz gününe
Büyütüp içimde çok eski bir karanlığı
Ben yazarım beş vakip kalbimde
Hüznünle coşturup kelimelerimi
Adam Sanat Dergisi Mayıs 2001 sayısı
<end>

<start>
küçük İskender'e
Kadehinde ay yakamozları
Tek söz etmeden vedalaşır geceyle
Yarısı kırık bir düğme gibi asi
İktidar takmamış dudaklarında hüzün
Dudaktan kalbe çöken o muazzam siste
Alkolden şık bir takım elbise giyiyor yalnızlığına
Kibar bir ay gibi odaya süzüldüğünde gizlice
Utangaç bir puhudan ödünç aldığı ömrün cilveleriyle
Yakalanıyor objektife
Sevgilim diyor sonbahara yazı kıskandırmak için
Almaya hazır üstüne
Yeryüzünde işlenen tüm sincap cinayetlerini
Avucuna aldığı suda
Eğilip öpüyor
Ortasından gür bir şelalenin şahlandığı
Anarşist oğlanların akdeniz buğusu sarmış gözlerindeki vadiyi
Adam Sanat Dergisi Eylül 2001 sayısı
<end>

<start>
Unutulmuş bir deniz öyküsüydün
Zamanla kum tanelerine dönüşmüş
Karanlık bir aralıkta tükenen
Ayışığı altında
Yüreğinde alıngan gümüş bir şiir
Uzun uzun susardın
Tayfaları sızmış yorgun gemilerle
Unutulmuş bir deniz öyküsüydün
Anlattılar içleri titreyerek
Birbirlerinde seni anımsayanlar
Yanık yağmurlu bir sesle
Üzerinde ince bir yaz gömleği
Sarhoş böceklerin
Şarkıları varmış ezberinde
Unutulmuş bir deniz öyküsüydün
Yaşadın bir ihtimal
Belki bir kentin bir gizli kasabasında
Denizin kum taneleri uyurmuş orada
Yalnız, küçük bir kızla
Erkenden hüzünlere bulaşmış
Gözlerinin lirik mavisi
Midyeleri dinlermiş rügârda saatlerce
Balıkçıların ağlarında üzgün bir yakamozmuş
Kırık gülümsemeleriymiş beyaz köpükler.
Adı kalmamaış kimsenin gül hatırında
Üzerinde ince bir yaz gömleği
“Denizin kum tanelerine gitti”
Sarhoş böceklerin şarkıları varmış her yerde
(Adam Sanat,Haziran 2003)
<end>

<start>
Karaköy'den kalkan vapurlar bilir
Yıllardır nasıl yangın Galata Kulesi
Kız Kulesi'ne
Hatırlar herkes
Hezarfen Ahmet Çelebi'yi
Az biraz
Çekebilmek için ilgisini Kız Kulesinin
Uçurttu o zat-ı muhteremi
Üsküdar'a kadar
Bugünse artık
Görmek için denizi
Sağa sola oynatması gerekecek
Betonarme binaların arasında
Üzgün duran boynunu
<end>

<start>
Ruhun mu ateş, yoksa o gözler mi alevden? 
Bilmem bu yanardağ ne biçim korla tutuştu? 
Pervane olan kendini gizler mi hiç alevden? 
Sen istedin ondan bu gönül zorla tutuştu.
Gün, senden ışık alsa da bir renge bürünse; 
Ay, secde edip çehrene, yerlerde sürünse; 
Her şey silinip kayboluyorken nazarımdan,
Yalnız o yeşil gözlerinin nuru görünse...
Ey sen ki kül ettin beni onmaz yakışınla,
Ey sen ki gönüller tutuşur her bakışınla! 
Hançer gibi keskin ve çiçekler gibi ince
Çehren bana uğrunda ölüm hazzı verince
Gönlümdeki azgın devi rüzgarlara attım; 
Gözlerle günah işlemenin zevkini tattım.
Gözler ki birer parçasıdır sende İlahın,
Gözler ki senin en katı zulmün ve silahın,
Vur şanlı silahınla gönül mülkü düzelsin; 
Sen öldürüyorken de vururken de güzelsin!
Bir başka füsun fışkırıyor sanki yüzünden,
Bir yüz ki yapılmış dişi kaplanla hüzünden...
Hasret sana ey yirmi yılın taze baharı,
Vaslınla da dinmez yine bağrımdaki ağrı.
Dinmez! Gönülün, tapmanın, aşkın sesidir bu! 
Dinmez! Ebedi özleyişin bestesidir bu! 
Hasret çekerek uğruna ölmek de kolaydı,
Görmek seni ukbadan eğer mümkün olaydı.
Dünyayı boğup mahşere döndürse denizler,
Tek bendeki volkanları söndürse denizler! 
Hala yaşıyor gizlenerek ruhuma 'Kaabil'
İmkanı bulunsaydı bütün ömre mukabil
Sırretmeye elden seni bir perde olurdum.
Toprak gibi her çiğnediğin yerde olurdum.
Mehtaplı yüzün Tanrı'yı kıskandırıyordur.
En hisli şiirden de örülmez bu güzellik.
Yaklaşması güç, senden uzaklaşması zordur; 
Kalbin işidir, gözle görülmez bu güzellik...
<end>

<start>
Sevda gibi bir gizli emel ruhuna sinmiş; 
Bir haz ki hayalden bile üstün ve derinmiş.
Gökten gelerek gönlüne rüzgar gibi inmiş,
Bir sır ki bu,ölsen bile açamazsın...
Anlatması imkansız olan öyle bir an ki,
Hülyadaki ses varlığının gayesi sanki...
Bak emrediyor:Daldığın alemden uyan ki,
Mutlak seveceksin beni, bundan kaçamazsın...
Kalbin benim olsun diyorum,çünkü mukadder...
Cismin sana yetmez mi? Çabuk kalbini sök,ver! 
Yoktur öte alemde de kurtulmaya bir yer! 
Mutlak seveceksin beni,bundan kaçamazsın...
Ram ol bana,ruhun yeni bir aleme girsin...
Yazmış kaderin:Aşkıma ömrünce esirsin! 
Aklınla,şuurunla,hayalinle bilirsin.
Mutlak seveceksin beni,bundan kaçamazsın...
<end>

<start>
Bu gün yollanıyorken bir gurbete yeniden
Belki bir kişi bile gelmeyecektir bize.
Bir kemiğin ardında saatlerce yol giden
itler bile gülecek kimsesizliğimize
Gidiyorum: gönlümde acısı yanıkların...
Ordularla yenilmez bir gayız var kanımda.
Dün benimle birlikte gülen tanıdıkların
Yalnız bir hatırsı kaldı artık yanımda.
Yufka yüreklilerle çetin yollar aşılmaz; 
Çünkü bu yol kutludur, gider Tanrı Dağına.
Halbuki yoldaşını bırakıp dönenlerin 
Değişilir topuda bir sokak kaltağına.
İster düşün... Kendini ister hayale kaptır...
Uzar uzar, çünkü hiç sonu yoktur yolların.
Bakarsın aldanmışsın, gördüğün bir seraptır
Sevimli bir hayale açılırken kolların.
Ey doğunun anlımı serinleten rüzgarı! 
Ey karanlıkta bana arkadaşlık eden ay! 
Arzularım bir oktur, aşar ulu dağları.
Düştüğü yer uzakta  “DİLEK” adlı bir saray.
O sarayda bulunca Tanrılaşan erleri 
Artık gözüm arkaya bir daha dönmeyecek.
Hepsi sussa da “Kür şad” uzatarak elini; 
“Hoş geldin oğlum ATSIZ, kutlu olsun! ” diyecek.

                                                  1932
<end>

<start>
Kahramanlık ne yalnız bir yükseliş demektir,
Ne de yıldızlar gibi parlayıp sönmektir.
Ölmezliği düşünmek boşuna bir emektir;
Kahramanlık; saldırıp bir daha dönmemektir.
Sızlasa da gönüller düşenlerin yasından
Koşar adım gitmeli onların arkasından.
Kahramanlık; içerek acı ölüm tasından
İleriye atılmak ve sonra dönmemektir.
Yırtıcılar az yaşar... Uzun sürmez doğanlık...
Her ışığın ardında gizlidir bir karanlık.
Adsız sansız olsa da, en büyük kahramanlık;
Göz kırpmadan saldırıp bir daha dönmemektir.
Kahramanlık ne yalnız bir yükseliş demektir,
Ne de yıldızlar gibi parlayıp sönmektir.
Bunun için ölüme bir atılış gerekir.
Atıldıktan sonra bir daha dönmemektir...
<end>

<start>
I
Yer bulmasın gönlünde ne ihtiras, ne haset.
Sen bütün varlığınla yurdumuzun malısın.
Sen bir insan değilsin; ne kemiksin ne de et;
Tunçtan bir heykel gibi ebedi kalmalısın.
Iztırap çek inleme... Ses çıkarmadan aşın.
Bir damlacık aksa da bir acizdir göz yaşın;
Yarı yolda ölse de en yürekten yoldaşın,
Tek başına dileğe doğru at salmalısın.
Ezilmekten çekinme ... Gerilemekten sakın!
İradenle olmalı bütün uzaklar yakın,
Dolu dizgin yaparken ülküne doğru akın,
Ateşe atılmalı, denize dalmalısın.
Ölümlerden sakınma, meyus olmaktan utan!
Bir kere düşün nedir seni dünyada tutan?
Mefkuresinden başka her varlığı unutan,
Kahramanlar gibi sen ebedi kalmalısın...
II
Sen ne elde ve dilde gezen billur bir sağrak,
Ne de sıska bir göğse takılan bir çiçeksin;
Seninde bu dünyada nasibin var savaşmak!...
Kayalarla güreşip dağlarda öleceksin.
Yoldaşlık ederekten gökte güneşle, ayla,
Aşarsın tepe, ırmak; yürürsün ova ,yayla...
Hayata ne biçimde geldinse bir borayla 
Daha sert bir kasırga içinde biteceksin.
KIZIL ELMA uğruna kılıç çekince kından,
Bahtiyarlık denen şey artık geçmez yakından.
Mesut olup gülmeyi sök, çıkar hatırından.
Belki öldükten sonra bir parça güleceksin.
Yüz paralık kurşunla gider “HAYAT” dediğin;
“ Tanrı yolu” uzaktır; erken kalk sıkı giyin.
Yazık, bütün ömrünce o kadar özlediğin 
Güzel Kızıl Elma’na varmadan öleceksin.
III
Belki bir gün çöllerde kaybedersin eşini,
Belki bir gün ağlarsın kaçtı diye karına.
Işıksız kulübende boranın esişini
Dinleyerek çıkarsın bir ümitsiz yarına.
Gün olur ki mertliğin uğrar kahpe bir hınca;
Namert bir el arkandan seni vurur kadınca;
Bir gün sabrın tükenir... Silahını kapınca 
Haykırarak çıkarsın yurdunun dağlarına...
Hayatın kamçısıyla sızar derinden kanlar,
Senin büyük derdinden başkaları ne anlar?
Vicdanını  “Paris”e, “Moskova”ya satanlar,
Küfür diye bakarlar senin dualarına.
Hey arkadaş!.. Bu yolda bende coşkun bir selim,
Beraberiz seninle, işte elinde elim.
Seninle bu hayatın gel beraber gülelim,
Ölümüne , gamına, tipisine, karına...
IV
Atandan kalmış olan kılıcı iyi bile,
Onu bütün gücünle vuracaksın çağında.
Savaş... Bunu tadını ey Türk sen bulamazsın,
Ne  sevgili yanında, ne baba ocağında...
Savaşmaktan kaçınır, kim varsa alnı kara,
Kan dökmeyi bilenler hükmeder topraklara...
Kazanmanın sırrını bilmiyorsan git, ara
“Çanakkale” ufkunda, “Sakarya” toprağında.
Siyasette muhabbet... Hepsi yalan, palavra...
Doğru sözü “Kül Tegin” kitabesinde ara...
Lenin’den bahsederse karşında bir maskara,
Bir tebessüm belirsin sadece dudağında.
Yatağında ölmeyi hatırından sök, çıkar!
Döşeğin kara toprak, yorganındır belki kar...
Sen gurbette kalırsan, ben ölürsem ne çıkar?
Ruhlarımız buluşur elbet “Tanrıdağı”nda...
V
Mukadderat isterse seni  yoldan çevirsin ,
Sen hele bu yollarda yıpranarak aşın da,
Varsın bütün ömrünce bir an nasip olmasın,
Yorgunluğu gidermek serin bir su başında.
Bir gülüşten ne çıkar, ne çıkar  ağlamaktan?
Kullar kancıklık eder, bela bulursun Hak’tan.
Gün olur ki bir yudum su ararsın bataktan,
Gün olur ki bir tutam tuz bulunmaz aşında.
Bir çığ gibi yürürsün bir lahza durmaksızın,
Bir ilahi kaynaktan geliyor çünkü hızın.
Duyguların ölmüştür... Tapınılan bir kızın,
Bir füsun bulamazsın gözlerinde, kaşında.
Iztırabı kanına kat da göz kırpmadan iç!
Varsın gülsün ardından, ne çıkar, bir iki piç...
Bu varlık dünyasında yalnız senin hiç mi hiç,
Bir şeyin olmayacak hatta mezar taşında....
<end>

<start>
(İşaf)
(Şehit tayyareci Kurmay yüzbaşı Kami’nin büyük hatırasına)
Gerilir zorlu bir yay 
Oku fırlatmak için;
Gece gökte doğar ay
Yükselip batmak için.
Mecnun inler, kanını 
Leyla’ya  katmak için.
Cilve yapar sevgili
Gönül kanatmak için.
Şair neden gam çeker?
Şiir yaratmak için.
Dağda niçin bağırılır?
Feleğe çatmak için.
Açılır tatlı güller 
Arılar tatmak için.
Tanrı kızlar yaratmış
Erlere satmak için.
İnsan büyür beşikte 
Mezarda yatmak için.
Ve...........................
Kahramanlar can verir
Yurdu yaşatmak için...
		1931
<end>

<start>
Ey gözlerinin rengi,bütün ruhumu sarsın
Kalbimde bugün açtı siyah renkli çiçekler
Bir gün beni rüzgarlara kalbinle sorarsan 
''Can verdi senin ruhuna çoktaan''diyecekler!
Taa kalbe giren gözlerinin şulelerinden
Gel sevgili gel,sen bana bir semli kadeh sun
Hiç titrememiş kalbimi tiretti yerinden 
Oynattı evet,sendeki baş döndüren efsun.
Ey gözleri hançer gibi keskin,dişi kaplan
İster bana aşkın bütün alamını çektir
İster beni öldürmek için sineme saplan
Ölsem bile  aşkım seni takib edecektir...
<end>

<start>
Ey Benito Musolini! Ey gayet yüce,
italyanlar başvekili muhterem Düce!
Duydum ki, yelkenleri edip de fora
Gelecekmiş orduların yeşil Bosfora.
Buyursunlar... Bizim için şavaş düğündür;
Din Arab'ın, hukuk sizin, harp Türk'lüğündür.
Açlar nasıl bir istekle koşarsa aşa
Türk eri de öyle gider kanlı savaşa.
Hem karadan, hem denizden ordular indir!
Çarpışalım, en doğru söz süngülerindir!
Kalem, fırça, mermer nedir? Birer oyuncak!
Şaheserler sungtilerle yazılır ancak!
Çağri Beg'le Tuğrul Beg'in kurduğu devlet
Italyalı melezlerden üsttündür elbet;
Bizim eski uşakları alda yanına
Balkanlardan doğru yürü er meydanına;
Çelik zırhlı kartalları göklere saldır...
Fakat zafer sizin için söz ve masaldır...
Dirilerek başınıza geçse de Sezar
Yine olur Anadolu size bir mezar.
Belki fazla bel bağladın şimal komşuna,
Biz güleriz Cermenliğin kuduruşuna,
Tanıyoruz Atilla'dan beri Cermeni,
Farklı mıdır Prusyalı yahut Ermeni?
Senin dostun Cermanyaya biz Nemşe deriz,
Bir gün yine Bec onünde düğün ederiz.
Soyle, kara gömlekliler etmesin keder;
Olum-dirim savaş bir gün mukadder!
Gerçi bugün eskisinden daha çok diksin;
Fakat yine biz Osmanli, sen Venediksin!
Tarihteki eski Roma hoş bir hayaldir,
Hayal bütün insanlarda olan bir haldir.
Bu hayaller zamanları hızla asmalı,
Gök Türklerle Romalılar karşıIaşmalı!
Görmüyorsan gönIlumüzün içini, korsun!
Kılıçlarımız kınlarından çıkmayagörsün!
Top sesleri, bomba sesi bize saz gelir;
17'ye karşı 44 milyon az gelir.
Arnavud'u yendim diye kendini avut,
Yiğit Türkle bir olur mu soysuz Arnavut?
Kayalara çarpmalıdır korkunç türküler!
Dalmalıdır gövdelere çeIik süngüler!
Sert dipçikler ezmelidir nice başları!
Ecel kuşu ayırmalı arkadaşları!
En yiğitler serilmeli en önce yere!
Kızıl kanlar yerde taşıp olmalı dere!
Ülkü denen nazlı gelin erde şan ister!
Büyük devlet kurmak icin büyük kan ister.
Damarında var mi senin böyle bol kanın?
Türkün kanı bir eşidir lavlı volkanın!
Tarihteki eski Roma hoş bir hayaldir,
Kurulacak yeni Roma boş bir hayaldir,
Karşısında olmasaydi şanli 'Türk Budun'
Belki gerçek olacaktı bir gün umudun,
Insan oğIu ümitlerle dolup taşmalı,
Aryalarla Turanlılar karşılamalı.
Tabiatın yürüyüşü belki yavaştır;
Hız verecek biricik şey ona savaştır!
Keskin olur Iikörlerden ayranla kımız,
Karnera'yı yere serer Tekirdağ'lımız.
Yurdumuzun çok tarafı olsa da kuru
Makarnadan kuvvetlidir yine bulguru...
Biz guleriz Façyo'ların felsefesine,
Dayanır mı kırkı bir tek Türk efesine?
Bizim yanık Fuzuli'miz engin biz deniz!
Karşisinda bir göl kalır sizin Dante'niz!
Bizler ulu bir çınarız, sizler sarmaşik!
'Generaller 'Paşalarla atamaz aşık! ..
Ey İtalyan başvekili! Ey Musolini!
iki ırkın kabarmalı asırlık kini...
Hesabınıi göreceğiz elbette yarın
Yedi yüzlü, yedi dilli Italyan'ların!
Irkınızı hiçe saydı Hazreti Fatih.
Biraz daha yasasaydi Hazreti Fatih
Ne Venedik kalacakti, ne Floransa...
Hoş geldiniz diyecekti bize Fransa!
Haydi, hamle kafirindir... İlkönce sen gel
Ecel ile zaman bize olmadan engel!
Burda tanklar yürümezse etme çok tasa;
Sungtilerle çarpışmadır şavaşta yaşa.
Olma boyle sinsi çakal, yahut engerek!
Bozkurt gibi, kartal gibi doğüşmek gerek!
Kılıç Arslan öldü sanma, yaşıyor bizde!
Atila'nin ateşi var içimizde!
Kanije'nin gazileri daha dipdiri!
Sınırdadir Pilevne'nin kırk bir askeri!
Edirne'de Sükrü Paşa bekliyor nöbet!
Dumlupınar denen şeyi bilirsin elbet!
Şehitlerden elli milyon bekAçisi olan
Asılmaz bir kayadır bu ebedi Vatan!
<end>

<start>
Ey saçları “alagorsan” kesik hanım kız!
Gülme öyle bana bakıp sen arsız arsız!
Bacağımla alay etme pek topal diye.
Bir sorsana o topallık bana nereden hediye ?
Sen Şişli’de dans ederken her gece gündüz,
Biz ötede ne ovalar, çaylar, ne dümdüz
Yaylaları geçtik, karlı dağları aştık;
Siz salonda dans ederken  bizler savaştık .
Ey dudağı kanım gibi kıpkırmızı kız,
Gülme öyle bana bakıp sen arsız arsız!
Olan işler dimağını  azıcık yorsun!
Biliyorum elbisemle eğleniyorsun;
Biliyorum baldırını o kadar nazla 
Örten bir tek ipek çorap kıymetçe fazla
Benim bütün elbisemden... Hatta kendimden...
Biliyorum: Çünkü bugün şu dünyada ben
Neyim? Bir hiç... İşe güce yaramaz topal...
Sen sağlamsın, senin hakkın, dünyadan zevk al:
Çünkü orda düşmanlarla boğuşurken biz 
Siz muhteşem salonlarda şarap içtiniz!
Ey gözünün rengi bana yabancı güzel, 
Her yolcunun uğradığı ey hancı güzel!
Sen yabancı kucaklarda yaşarken her gün 
Yapıyorduk bizde kanla, barutla düğün.
Sen o sıcak odalarda cilveli, mahmur
Dolaşırken... Biz de tipi, fırtına, yağmur,
Kar altında kanlar döktük, canlar yıprattık;
Aç yaşadık, susuz kaldık, taşlarda yattık.
Sen açılmış bir bahardın, biz kara kıştık;
Bizden üstün ordularla böyle çarpıştık...
Gülme öyle bana bakıp pek arsız arsız
Sen ey dışı güzel, fakat içi çamur kız!
Sana karşı haykıranı, mecbursun dinle;
Bugün hesap göreceğiz artık seninle:
Ben cephede geberirken, geride vatan 
Aşkı ile bin belalı işe can atan
Anam, babam, karım, kızım, eziliyorken 
Dağlar kadar yük altında... gel, cevap ver, sen
Bana anlat, anlat bana, siz ne yaptınız?
Köpek gibi oynaştınız, fuhşa taptınız!
Anavatan boğulurken kıpkızıl kanda 
Yalnız gönül verdiniz siz zevke, cazbanda...
Ey nankör kız, ey fahişe unutma şunu:
Sizin için harp ederken yedim kurşunu.
Onun için topal kaldı böyle bacağım,
Onun için tütmez oldu artık ocağım.
Nazlı nazlı yatıyorken sen yataklarda 
Sallanarak ölü kaldık biz bataklarda.
Kalbur oldu süngülerle çelik bağrımız,
Bu amansız boğuşmada öldü yarımız,
Ya siz nasıl yaşadınız? Bizim kanımız 
Size şarap oldu sanki... Şehit canımız
Güya sizin mezenizdi! Yiyip içtiniz;
Zıpladınız, kudurdunuz arsız, edepsiz!..
Gerçi salonlarda senin “yıldız”dı adın,
Hakikatte fahişesin ey alçak kadın!
Ey allıklı ve düzgünlü yosma bil şunu:
Bütün millet öğrenmiştir senin fuhşunu.
Omuzun da neden seni fuzuli çeksin?
.........................................
Kinimizin şiddetiyle gebereceksin!..
1926
<end>

<start>
İçim yine sevinçlerle dolup yanıyor, 
Ruhum sanki deniz olmuş dalgalanıyor, 
Uzak uzak ülkelerden döndüm seferden, 
Yaralarım ağır, fakat mestim zaferden. 
Zafer ümit kaynağının bir çeşmesidir. 
Zafer birçok gönüllerin birleşmesidir. 
Gönülleri birleşenler ölsede bir gün 
Gök kubbede kalacaktır seslerinden ün. 
Gönülleri birleşenler! Selam sizlere! 
Uzaklarda dertleşenler! Selam sizlere! 
Selam sana hücrelerde benzi solan genç! 
Selam sana ey yılları heba olan genç! 
İstikbalim gitti diye yaslanma sakın! 
İstikbalin değil ruhun Tanrı'ya yakın! 
O yalancı istikbale bir perde indir! 
'Gerçek yarın' unutma ki bir gün senindir! 
Selam sana yavrusundan ayrılan kadın! 
Kimbilir sen gizli gizli nasıl ağladın! 
Ne bir damla göz yaşı dök, ne yasla dövün, 
Sen yaşarken öksüz kalan yavrunla övün! 
Gür sütünle aşladığın erlik cevheri 
Yapacaktır onu yaman bir çeri... 
Tek bir kadın değilsin sen...Sen bir ocaksın! 
Madem ki bir adın Atsız katlanacaksın! 
Kafkasyada can veren bir şehidin kızı 
Bir eliktir...Yüreğinde erir her sızı... 
Varsın, bağrın firkatiyle yavrunun yansın... 
Yansın,dayan! Çünkü sende bir kahramansın! 
Ey ekmeği alınanlar! Selam sizlere! 
Ey rütbesi çalınanlar! Selam sizlere! 
Kardeş yahut arkadaştır diye evleri, 
Ocakları dağıtılan ülkü devleri, 
Selam size! Üstünüzde bütün bakışlar, 
Bir gün olur tarih sizi elbet alkışlar! 
Ey ciğeri parçalanan kahpe veremden 
Ne beklersin dünyadaki sahte keremden? 
Ciğerlerin sönüyorken Tanrı'yı andın; 
Tasa etme gerçekleşir mukaddes andın. 
Hepinize sevgilerle coşkun selamlar! 
Şehitlerimiz bile sizi belki selamlar 
İçtiğiniz ızdıraplar size kımızdır. 
Bu acılar mazimize selamımızdır. 
En tatlı hayalimdir bu selam benim 
Kırk derece sıcaklıkta erirken tenim... 
Çekiyoruz bunalarak, fakat ne çıkar? 
Ulu Tanrı bizi elbet yargılar. 
Bütün dünya sağırlaşsa o bizi dinler, 
Onun rahmet denizinde ruhlar serinler. 
Ey hırçın genç, ey güzel kız! Bırakın yası... 
Yeter temiz gönüllerin bizi anması... 
Toprak ana uyuturken koynunda bizi 
Yarınkiler biçecektir ektiğimizi, 
Yeşermesi ektiğimiz tohumun haktır, 
İşte o gün ruhlarımız şad olacaktır! 
Selam şanlı mazimize! Selam yarına! 
Selam zafer ordusunun silahlarına! 
Ey geçmişin yiğitleri! Selam sizlere! 
Ey yarının şehitleri! Selam sizlere! 
Siz tarihe yazıyorken şanlı bir satır, 
Aranızda bulunacak güleç bir batır; 
Atsız oğlu Yağmur denen bu yağız çeri 
Atılarka hepinizden daha ileri 
Güldürecek babasının yanık ruhunu; 
Ruh ve yürek sağırları anlamaz bunu... 
Karışınca gövdem yurdun topraklarına 
Ruhum uçar ırkımın bayraklarına, 
Varlığının sevgisini onlara taşır; 
Kendiside ay-yıldıza belki karışır. 
Bir gün gelip ırkımızın gürbüz erleri 
Adım adım dolaşırken kutlu yerleri 
'Vaktiyle bir Atsız varmış...' derlerse ne hoş! 
Anılmakla hangi ruh olmaz ki sarhoş? 
Haydi artık dinsin bütün ızdırapların, 
Ufuklardan şanlı bir gün doğacak yarın 
Güzellikle, sıcaklıkla ve ihtişamla... 
Kumandansız hazır olup onu selamla! 
Gönlündeki yaraların kanını dindir... 
YÜZDE YÜZ TÜRK OLDUĞUN GÜN CİHAN SENİNDİR! ! !
<end>

<start>
Türk duygusu her Türkçüye en tatlı kımızdır;
Türk ülküsü candan da aziz bayrağımızdır.
Bayrak ki onun gölgesi Bozkurtları toplar;
Bayrak ki bütün kaybedilen yurtları toplar.
Nerden geliyor? Tanrıkut'un ordularından!
Lakin bize bir beyt okuyor kutlu yarından:
Darbeyle gönüllerde yatan ülkü silinmez!
Atsız yere düşmekle bu bayrak yere inmez!...
<end>

<start>
Yine aklımda bugün sen varsın,
Yine derdinle hayalim hasta.
Bürüsün kalbimi derdin sarsın; 
Bir ümit var bu tükenmez yasta.
Bir yaram var! Ona merhem vurman,
Bir hayaldir ki gönülden taşıyor.
Ayırırken bizi yollar ve zaman,
Sana kalbim daha çok yaklaşıyor.
Nerde bilmem o geçen günlerimiz? 
Artık onlar yeniden gelmeyecek.
Nerde kırlar, uzayan yol ve deniz,
O öten kuş, o güzel pembe çiçek?
Göklerin ziyneti mes’ut kuşlar
Ötüşürlerdi yağarken yağmur.
Şimdi onlarda melul olmuşlar,
Çünkü artık ne ışık var, ne de nur.
Dinledik rüzgarı sessiz sessiz
Okuyorken bize bir gamlı kitap.
Suya çizmişti gümüşten bir iz,
Yükselirken gece dağdan mehtap.
Şimdi hülyaya gömülmüş ölüyüm; 
Ne gelen var, ne giden var, ne soran.
Iztırap yaylasıyım gam çölüyüm; 
Esiyor sadece gönlümde boran.
Bir hayal alemi ardında; uzak,
Sisli iklimlere sürdüm, gittim.
Varlığım burda sönüp kaybolacak...
Belki ben şimdiden öldüm... Bittim...

(25 Ekim 1944)
<end>

<start>
Analım Tunga Er efsanesini; 
Duyalım geçmişin erkek sesini. 
Bürüyüp Tanrıdağ’ın çevresini 
Yine Gök Türk olalım, El kuralım. 
Ötüken-Yış durak olsun da bize 
Yürüsün ordular ordan denize. 
Çinli baş vermezse, gelmezse dize 
Kağanın buyruğu vardır: Vuralım. 
Anlatılmaz, yüce bir erdem olan 
Bu akınlarda bulunmaz yorulan. 
Günü geldikçe de bizden sorulan 
Kan ve can vergisi olsun... Verelim! 
Ülkü uğrunda gönüller delidir. 
Kişiler ülkü için ölmelidir. 
Tanrı’nın insana değmiş elidir 
Şu ölüm adlı güzel şey...  Saralım. 
Hiç düşündün mü niçindir yaşamak? 
Bir görev yapmak içindir yaşamak. 
Er kişiysen görevin neyse, başar. 
Zevke, eğlenceye hayvan da koşar. 
Görüyorsun nice havan yığını 
Ki yapar sadece hayvanlığını. 
Fakat onlar bile kendince yine 
Tükürürler Kardeş’in itlerine. 
O nasıl olmalı bir ruhu ölü, 
Ya da bir canlı, fakat kahpe dölü 
Ki sanar durduğu yer it inidir, 
Oysa bir şanlı şehitler sinidir. 
O fuhuş uzmanı çikletli dişi, 
Dişinin en kötü, en köhnemişi, 
Kaplamış ruhunu çirkef yosunu, 
Hiç umursar mı şehit ordusunu? 
Var mıdır onca tivistin ötesi? 
Adı üstünde: Köpek sosyetesi! 
Yok sayıp sen de bu ruhsuz sürüyü 
Kılavuz yap ebedi Gök Börü’yü. 
Çıkarıp Ergenekon’dan ulusu 
Türk’ü kılsın yine dünya ulusu. 
İzleyip Gök Börü’nün gölgesini 
Gezelim gel o Kömen ülkesini. 
Gönlümün özlemi yerdir orası, 
Gürler ufkunda yiğitlik borası. 
Orda erdem gözükür, başkası çıkmaz alana. 
Kapanıktır kapılar her kovu, her bir yalana. 
Orda erler: Kimi arslan, kimi pars’ın eşidir. 
Orda kızlar: Güneşin kendi, ayın onbeşidir. 
Uğramaz ufkuna asla o yerin yüz karası; 
Orda yoktur ne siyaset, ne fikir maskarası. 
Yaşamaz öyle bir ortamda küçüklük, kötülük; 
Bir alaydan daha üstün savaşır orda bölük! 
Sungurun uçtuğu yerlerde barınmaz yarasa; 
Ve bütün dirliğin üstünde yürür sade yasa... 
Bir düşün başların üstünde kağanlık tuğunu, 
Ruh duyar orda ölürken bile Türk olduğunu; 
Ölümün zevkini bir süs gibi gönlünde taşır. 
Dirilerden daha çok orda şehitler dolaşır. 
Bu şehit ordusu varken kuramaz kimse pusu, 
Yurt için kan dökülür orda denizler dolusu. 
Günümüzden, düşünüp birçok asırlar geriyi 
Analım bin kere ölmüş o ölümsüz çeriyi: 
Ebedi yiğit! 
Adı yok şehit! 
Kefenin: Vatan... 
Tabutun: Cihan... 
Yaşıyor ünün. 
Düşünüp övün, 
Damarında kan 
Bir alev midir? 
Yaşaman: Roman; 
Ölümün:Şiir. 
Sana yok ne taş, 
Ne de bir mezar. 
Bu hayat: Savaş! 
Ebedi uzar. 
Eşit olduğun 
Şu güneş: Tuğun. 
Tabutun: Vatan, 
Mezarın: Cihan. 
Adı yok yiğit! 
Ebedi şehit! .. 
Onu anmakla görür Türk soyu gökçek Kömeni: 
Doludizgin yarışan Tanrıkut’un dört tümeni... 
Bin asır geçse de rastlanmaz onun bir eşine, 
Buyruk aldım diye ok fırlatıyor evdeşine... 
Bidev atlarla kılıp her yolu bir günde yarı 
Yıldırımlar gibi dağlardan aşan orduları... 
Saygı olsun bu çelik atlıların gök tuğuna, 
Tuğu kaldırmış olan orduların başbuğuna. 
O nasıl bir yürüyüştür, ne yiğitler katarı! 
Kun’u, Gök Türk’ü, Oğuz-Uygur’u, Kırgız’ı, Tatar’ı... 
O batırlar ki basıp bağra kucaklar ölümü. 
Özgelerden sakınıp kendine saklar ölümü. 
Her zaman öyle ağırdır ki yiğitlik kefesi, 
Kahramanlar gibi ölmek o günün felsefesi... 
Onların sanki başak canları... Durmaz, biçilir... 
Toprağın içkisidir kanları, al al içilir. 
Tarihin bir olağanüstü ve şahane işi 
Kür Şad’ın, Kül Tegin’in, Çağrı Beğ’in ok çekişi... 
Şubat 1964
<end>

<start>
Mestim bugün aşkınla ay yüzlü güzel konçuy, 
Gönlümde esip çınla, ay yüzlü güzel konçuy. 
Şevkinle serab ettin, aşkınla harab ettin, 
Payında türab ettin,ay yüzlü güzel konçuy. 
Sensiz yaşamak boştur, birlikte ölüm hoştur, 
Coştum, daha çok coştur, ay yüzlü güzel konçuy. 
Sevginle geçip serden, bildim yaralar nerden; 
Eyvah kara gözlerden, ay yüzlü güzel konçuy. 
Zulmetteki mahımsın, gönlümdeki ahımsın, 
Ömrümde günahımsın, ay yüzlü güzel konçuy. 
Lebler sücü, bir tas ver; hem neş'e ve hem yas ver; 
Hançer mi o kirpikler, ay yüzlü güzel konçuy. 
Almış beni albızlar, gönlümde yaran sızlar, 
Kurban sana Atsızlar, ay yüzlü güzel konçuy...
<end>

<start>
Pınar başına geldi
Bir elinde güğümü; 
Çattı yay kaşlarını
Görünce güldüğümü,
Bağlamıştı gönlümü
Saçlarının düğümü.
Bilmiyordum bu örgü
Acaba bir büyü mü?
Sordum: Nerdedir yerin? 
Nedir senin değerin? 
Yedi kral vurulmuş,
Ne bu ceylan gözlerin? 
Hangisine varırsın
Bu yedi ünlü erin? 
Şöyle dedi bakarak
Göklere derin derin:
Kralların taçları
Beni bağlar büyü mü? 
Orduları açamaz
Gönlümdeki düğümü.
Saraylarda süremem
Dağlarda sürdüğümü.
Bin cihana değişmem
Şu öksüz Türk'lüğümü...
<end>

<start>
Dilek yolunda ölmek Türklere olmaz tasa,
Türk’e boyun eğdirir yalnız türeyle yasa; 
Yedi ordu birleşip kaşımızda parlasa 
Onu kanla söndürür parçalarız, yeneriz.
Biz Turfanı yarattık uyku uyurken Batı
Nuh doğmadan kişnedi ordularımızın atı.
Sorsan şöyle diyecek gök denilen şu çatı:
Türk gücü bir yıldırım, Türk bilgisi bir deniz.
Delinse yer, çökse gök,yansa, kül olsa dört yan,
Yüce dileğe doğru yine yürürüz yayan.
Yıldırımdan, tipiden, kasırgadan yılmayan,
Ölümlerle eğlenen tunç yürekli Türkleriz...

			1931
<end>

<start>
Gönlümde yazdığım bu son ağıta 
Nazire yaparak coşan dalgalar! 
Hastası olup da geç vakit hekim 
Arayanlar gibi koşan dalgalar!
Sizinde elbette var bir sızınız, 
Bundan mı geliyor korkunç hızınız? 
Benide beraber alır mısınız? 
Kederle kabarıp şişen dalgalar?
Sizinle paylaşsak bu korkunç gamı, 
Bitmiyor bu sonsuz ecel akşamı. 
Bilmem ki bundan mı titriyor gemi? 
Ey dalgakıranı aşan dalgalar?
Hey ATSIZ çöküyor eski bir direk. 
Baksanda dünyaya titremeyerek, 
Hepimiz beraber haykırsak gerek 
Ey bela dehrinde pişen dalgalar! ..
<end>

<start>
Gel arkadaş, gel seninle az dertleşelim: 
Okuyarak hayat denen koca kitabı
Gönüldeki yaraları biraz deşelim.
Gömdüm kara topraklara melekten iyi, 
Perilerden nazlı, güzel bir sevgiliyi.
Derin derin sızlıyor gönlümde yaram, 
Bana artık her saadet olmuştur haram.
Beni sardı kefen gibi mazinin tülü, 
Yere batsın bu toprakla bu korkunç mazi! 
Orda çünkü sevgilimle sevgim gömülü…
Hey arkadaş sözünü bil, hem kendine gel, 
Bahtiyarlıklara olmaz ölümler engel.
Bir sevgili kızı senden aldıysa toprak
Bun a katlan, toprak için çünkü bu bir hak!
Hem yaratan, hem büyüten topraktır bizi, 
Üzerinde işitiriz ilk ninnimizi; 
Fışkırttığı serin sular bize can verir; 
Ormanları gönlümüze heyecan verir.
Hey arkadaş sende insaf duygusu yok mu? 
Sana her şey veren, seni büyüten toprak 
Senden bir tek kız aldıysa acaba çok mu?
Doğup ölmek… Millet için bunlar bir hızdır, 
Toprak bizim beşiğimiz, mezarımızdır.
Toprak bizim anamızdır… İnsan yasına
Kapılarak nasıl söver öz anasına?
Hakikat ne şu göklerin derinliğinde, 
Ne suların şairane serinliğinde…
Aristonun mantığında zerresi yoktur, 
Fisagorda, Eflâtunda nebzesi yoktur.
Mefkûreler âleminde olunca kıtlık
Kafaların içerisinde başlar çıfıtlık: 
Bir budala “zulüm yeter! ” diye haykırır, 
Bir it çıkar “proleter” diye haykırır!
Bir hayvanda hâkim olur cinsî heyecan, 
Froyt denen yahudiye gider verir can…
Kimi kördür… Kendisine büyük gelir pek
Lenin denen o maskara vatansız köpek…
O ne felsefe ne de “din”in “hiç”inde, 
O, toprağın asırlardan beri içinde…
Hakikati bulmak için onu eşmeli, 
Yükselmekten bir şey çıkmaz, derinleşmeli…
Göğe doğru yükselenler bir gün yorulur, 
Derinleşen hakikati toprakta bulur.
Şu ne başı, ne de sonu olmıyan toprak
Gömdüğümüz vücutlardan gıda alarak
Bize hayat verir, bize tarih, mazi yaratır.
Mazi köhne kitap değil, şanlı bir satır…
Mazi ırkın yarattığı çoksun bir seldir, 
Mazi bizim alnımızı göğe yükseltir, 
Geçmişlerin gecesinden ışık alırız…
Bir düşünsen mazideki olan işleri
Hâdisatın büyüklüğü seni şaşırtır.
İstersen gel yadedelim o geçmişleri…
Kaynar elbet damarında halis Türk kanın, 
Damarında çünkü kanı var “Atilâ”nın, 
Avrupanın her ırkından toplanan ordu
Onu Galya ovasında zorla durdurdu.
İradesi yenilmeden sinirle ete
Vatan için karısını bırakan “Mete”
Yasa için kardeşini öldüren “Çingiz”
Yeryüzünde bırakmadan küçücük bir iz
Geçip giden milyonlarca adsız kahraman, 
Ki her biri bugün bize vermektedir şan, 
Bu erlerin cisimleri toprakta kaldı, 
Hangisini hangisinden üstün tutmalı? 
Her birisi bu toprağın, bu ırkın malı…
“Tonyukuk”un gizlenmiştir dehâ kanında, 
Bismark onun at uşağı olmaz yanında…
“Alp Arslan”la “Kılıç Arslan” şanlı bir fasıl
Avrupayı rezil eden “Yıldırım”… Nasıl?
Düşünsene ne biçim bir kahraman erdir
Ankarada Yıldırımı eriten “Demir”…
Bu kadar mı? Bu saydığım ancak bir kaçı! 
“Katerin”le neler yaptı acaba “Baltacı”? 
Anafarta cephesinde kim durdu en son? 
İlk dayağı kimden yedi kuduz Napolyon?
Sevdiğin kız şu toprağa eğer girdiyse, 
Sen toprağı eskisinden fazla benimse.
Bil ki toprak ebediyen senin olmuştur.
Bu dünyada bizim bir genç kızı sevmemiz
Filhakika gayet doğru, hem de çok temiz
Bir gayedir… Fakat bunun hududu dardır…
Sevgiliden sevgili bir mefkûre vardır.
Biz kız solar, yahut senin tükenir aşkın, 
İnsan kalmaz uzun zaman neşeli, taşkın…
Ya mefkûre? Ebediyet onunla birdir, 
Kişioğlu müebbeden ona esirdir.
En mukaddes iki “Var”a böyle söversen, 
Toprak ejder, mazi kanlı bir gece dersen, 
İleriye bakamazsın, gözün kamaşır. 
İstikbali kucağında bu mazi taşır…
Arkasında olmasaydı şanlı bir mazi
Bu milletten çıkar mıydı bir büyük “GAZİ”? 
Kara toprak yine bizden gıda almasa
Kalır mıydı aramızda türe yasa? 
Mazi bizim atamızdır, toprak anamız, 
Biri bizi yetiştirir, biri verir hız.
Bu toprağa nasıl dersin kara bir ölü
Ki bağrında bütün şanlı ecdat gömülü.
Yabancılar bir gün yine akın ederse, 
Ve zaferi kendisine yakın ederse, 
Sevgilimi aldı diye bu kara toprak
Tarihin ün meydanında uzun kalarak
O toprağın uğruna sen can vermez misin?
Bu maziyle bu toprağa küfürden sakın, 
Kendine gel, iradeni üstüne takıl! 
Savaşları, türeleri, yasalarıyla
Zaferleri, bozgunları, tasalarıyla
Mazi ırkın yarattığı bir şaheserdir…
Hey arkadaş, sapıtmışın, doğru yola gir; 
Hakkı neyse ver maziyle kara toprağın…
Onlar değil efsaneyle cansız bir yığın!
Bu ikisi ebediyen kutlanacaktır…
Ve bunları inkar eden, bil ki alçaktır…
<end>

<start>
O gece ne kadar güzeldi mehtap 
Gönülden fışkıran nağmeler gibi. 
Ruhumu yıkayan bir seldi mehtap 
En tatlı ilk ve son buseler gibi.
O gece o müthiş deniz durgundu, 
Ömründe susmayan rüzgar yorgundu, 
En kara gönüller aya vurgundu 
Leyla’yı içinde bulan er gibi.
O gece zevkini duydum hayatın, 
Sırrını anladım mükevvenatın. 
Gönlümde yıkılan bir kainatın 
Sesini işittim giryeler gibi.
O gece hayatım sanki masaldı, 
Şuurum o anın içinde kaldı, 
Kalbime ışıktan bir füsun doldu 
İnsanı çıldırtan handeler gibi.
O gece felekten bir gece çaldım, 
Ömrümde son defa bahtiyar oldum; 
Ölürken yaşadım, yaşarken öldüm 
Ve, sustum, sükutu besteler gibi.
O gece ne kadar güzeldi mehtap, 
Sandım ki ruhumda yükseldi mehtap, 
Gönlümü yıkayan bir seldi mehtap, 
Rüyada çalınmış buseler gibi.
O gece gönlüm de aya vuruldu; 
İçimde küllenen ateş dirildi. 
Dünyada ne varsa yere serildi, 
“O” kaldı... Kalbimi seyreder gibi.
O gece sevgim coşkun ırmaktı, 
Kalbimden taşarak o kalbe aktı; 
...................
Gözlerime en keskin bakışla baktı:
”Ben de seni Atsız, ben de ....” der gibi...
<end>

<start>
'Yüz paralık kurşunla gider hayat dediğin; 
Tanrı yolu uzaktır; erken kalk sıkı giyin. 
Yazık, bütün ömrünce o kadar özlediğin 
Güzel Kızılelma'na varmadan öleceksin.'
<end>

<start>
Arkadaşlar, haydi artık saflar dizilsin! 
Uzak, yakın ufuklardan koşup gelerek
Belde çelik kılıç, içte çelikten yürek
Taşıyanlar saflardaki yerini bilsin!
Bir çığ gibi yürüyelim gözler ilerde;
Keder, elem her ne varsa geride kalsın!
Tehlikeler duman gibi tüterken yerde
Arkadaki her düşünce sönüp ufalsın.
Kahramanlar yürük gider ölüme karşı,
Bir sevgili gibi onu basar bağrına!
Bak, uzaktan çalınıyor bir zafer marşı,
Yürüyelim şu doğmakta olan yarına...
Sen ne kadar güzel şeysin, ey şanlı ölüm!
Bizim bütün talihimiz sende saklıdır.
Ey dünyada her yiğite nişanlı ölüm,
Zevki sende arayanlar elbet haklıdır.
Köprüköy'den, Pilevne'den gelen ses nedir?
Çanakkale şehitleri dirildiler mi?
Çocuklarda yeni doğan bu heves nedir?
Kocamışlar bir sır için gençlik diler mi?
Saflarımız seylerse de yine ileri!..
Düşenlerin kanlarından doğar bir şafak!
Haydi sarssın yeri, göğü cenk türküleri;
Kanımızla burda yarın güller açacak.
<end>

<start>
Candarmalar genç efeyi sardılar
Kırk ölümden beğendiğin sordular
Kızanları bir bir yere serdiler
Sarı Zeybek kara sürmez şanına 
Erlik için kıyar kendi canına
Nasıl olsa uçar da can kalır ten 
Bir ah tuttu şu dağları derinden 
Srı Zeybek vuruldu üç yerinden
'Yazık olsun Telli Doru Şanına 
Eğil de bak mor cepkenin kanına'
Sarı Zeybek gün batarken vuruldu 
Nabızları yavaş yavaş duruldu
Gözlerine kara perde gerildi
Yiğit başı düşüp kaldı yanına 
Bakmaz oldu mor cepkenin kanına
Sarı Zeybek öldü sanma Diridir, 
O, dağların yine eşsiz eridir, 
Bütün kızlar artık onun yarıdır
Vurulmuştur hepsi onun ününe 
Can atarlar şimdi gerdek gününe
Sarı Zeybek şimdi artık masaldır, 
Sanma yıllr şerefini azaltır
Yiğitlerin dillerinde meseldir
Er kişiler kıyar da öz canına 
Bir damlacık leke sürmez şanına....
1940
<end>

<start>
Sevdiğim, kemençede titretiyorken yayı,
Bülbül sustu, unuttu o eski ağlamayı.
Öyle sandım ki gökte kızıllık sardı ayı,
Sevdiğim, kemençede inletiyorken yayı...
Ağaçların dalları saygılarla eğildi,
İçimden çarpıntıyı, gözümden yaşı sildi,
Böceklerin sesleri birdenbire kesildi,
Sevdiğim, kemençede söyletiyorken yayı...
Ayın on dördü gökte yavaşça yükselince,
Bir bağlama başladı önceden ince ince ...
Birdenbire gürleşip kemençeye karıştı,
Biri coşkun bir öfke, biri bir yalvarıştı.
Birini inletirken bir kadının elleri,
Birinde bir erkeğin kırılmış emelleri...
Sonra kemençe sustu... Yalnız kaldı bağlama,
Çalkalanarak diyor ki: “Boşunadır, ağlama!
Kemençen, bağlamam ve ... Gönüllerimiz kırıktır;
Her tatlı sevişmenin sonu bir ayrılıktır...
Gök onun kadar derin , o gök kadar berraktı,
Biraz sonra nazik ay bizi yalnız bıraktı...
Bu ayrılık çağının hicranını bir düşün,
Beni hala yakıyor tadı en son öpüşün!?..
Hazin hıçkırıkları bırakılmış bir kızın,
Hatırlattı bütün o eski ayrılıkları.
Söndürür neşesini gönlümüzdeki hızın,
Bırakılmış bir kızın hazin hıçkırıkları...
1932
<end>

<start>
Sonbahardı... Seninle geçiyorduk o yoldan; 
Topraklardan, havadan bir hüzün taşıyordu
                 Bize yaklaşıyordu
Gönlümüzde yepyeni bir duygu yaşıyordu.
Rüzgarların değildi bu musiki, bu hüzün; 
Hatırladın değil mi? Kuşlar ağlaşıyordu...
Havada bir serinlik... Tatlı bir hayal gibi...
Toprak nasıl meçhuldü tıpkı istikbal gibi? 
O gün tabiat başka bir türlü yaşıyordu.
Kalbin acı, gözlerin yaşla dolmuştu senin; 
Yapraklar gibi yere dökülüyordu enin; 
O nağme mesafeyi, zamanı aşıyordu.
O bir beste değildi: Kuşlar ağlaşıyordu.
En hazin şey muhakkak öksüz kalan ocaktır.
Bu ocak hüzünlerle dolup boşalacaktır.
Eski bir sonbaharı, küçük kuşları anmak
Belki veda etmektir sana birkaç satırla...
Yine bir sonbaharda ordan yalnız geçersen
Beraber geçtiğimiz serin günü hatırla! ..
<end>

<start>
Akıttılar yine kara toprak üstüne 
Kahraman Macarlar şanlı Turan kanını! 
Yazdılar yeniden Tarihe en şerefli, 
Yiğitlik Destanını!
Yurt için ölümdür, en güzeli ölümün, 
Ölümler yaşatır bir ırkın vatanını. 
Arpad'ın Milleti elbet öldürülemez, 
Verse de bin canını!
Bataklık Milleti Moskof sürülerine! 
Gösterdi Macarlar Turanlılık şanını! 
Binlerce öldüler... Ölmek yenilmek değil, 
Yüceltmektir Şanını!
Not: Atsız, Macarlar'ın Sovyetlere karşı 1956 yılındaki başkaldırışından duygulanarak, Macar vatanseveri ve Türk dostu Prof. İmre Taht'a ithafen bu şiiri yazmıştır.
<end>

<start>
Bahtiyarlık ne zafer kısrağına binmektir;
Ne yaşarken dünya uçmağına inmektir.
Şekli olmaz, rengi yok, belirsizdir ve tektir.
Bahtiyarlık: Ömründe bir kere sevinmektir.
Bir karanlık geceye akıyorken bu varlık
Bulunur mu  dünyada ebedi bahtiyarlık?
Mükafatın, yapsan da en büyük bir yararlık
Nihayet zafer adlı bir kısrağa binmektir.
Dört hecelik söz olan “bahtiyarlık”... O bir sır...
Bilmeyecek insanlık bunu daha bin asır.
Bilgi, bolluk, din, para... Hepsi boş, hepsi kısır...
En fazlası bir dünya uçmağına inmektir.
Her şeyin bir şekli var, her derdin bir ilacı...
Türlü türlü yemişler verir dünya ağacı.
Zafer çetin, ilim güç, bozgun kötü, aşk acı.
Halbuki bahtiyarlık: Belirsizdir ve tektir.
Bahtiyarlık: Boraca yüce dağları aşmak 
Varılmadan ölünen uzak yerlere koşmak, 
Tanrı’nın sofrasında mest  olarak konuşmak 
Ve ömründe bir kere, bir kere sevinmektir...

			1933
<end>

<start>
Ne ümitlerle gelip dünyaya 
En güzel ismi takındın: Afşın! 
Böyle erken bırakıp gitme neden? 
Kaç bahar, kaç yılı doldurdu yaşın? 
Kaldı senden bize bir gamlı seda...
Bir vedadır o seda, sade veda’

	6 Kasım 1960,Pazar
<end>

<start>
Dünyada gerçi olmadı bir şeyde kârımız 
Ukbâda belki olsa gerek itibârımız. 
Ağyâr gül kopardı dikenden demet demet, 
Hâr oldu bağrımızda çiçek yüzlü yârımız. 
Yükseldi arşa neşvesi dünun, esâfilin; 
Toprakta gizli kaldı bizim âh ü zârımız. 
Baş eğmedik edâniye ikbâl ü câh için; 
Mâziye, ırka, sancağadır iftihârımız. 
Şâd olmamak olur mu, Kızıl Elma semtine 
Bir gün dönerse râyet-i âli-tebârımız. 
Hiçbir emel gönülde karâr etmiyor bugün, 
Ermektedir, şitâya hazin sonbahârımız. 
Hakanların dikilmeli Altay’da tuğları, 
Varsın cihanda olmayagörsün mezârımız.
<end>

<start>
Son ışık söneli nice zamandır; 
Rüyalar! Yeniden önüme düşün! 
Yardan ayrı geçen uzun yıllarda,
Hülyası bulunmaz bir anlık düşün.
Yayını kalbime Ayzıt asalı,
Başka bir eldenim katı yasalı.
Burda koskoca bir gönül masalı
Kaybolur içinde bir damla yaşın.
Aşk için verince bu kadar emek,
Varlıktan sıyrılıp ruh olmak gerek.
Ey zaman, ey dünya! Geri gelmemek
Üzere sizlerde benimle koşun! ..
20/21 Ekim 1945
<end>

<start>
Aşkınla senin bunca gönül etmede nale...
Uğrunda akan gözyaşımız oldu şelale.
Onmaz kara sevdamızı kan söndürecektir...
O füsunkar ve güzel gözleri her kalbi deşen 
Öyle bir nazlı kızın aşkına düştüm ben ki...
Ey bir eşi bulunmaz fedakar,mert arkadaş!
Kıskandırdın bizi sen,bak ölümün ne kadar şanlı!
Arkadaşımızın mert ve şan dolu göğsünde
Şehitliğin nişanı kızıl bir gül açıldı....
<end>

<start>
Kimi annaya ,bellaya ,kimi mariyaya kimide kızıl saçlı nataşaya yazdı oysa ben bir Türk yiğidiyim Türk' e 
sevdalı olduğum için Ayşem sana yazıyorum... 
        Ben seni kongoda ölen sevgilisini İstanbul'da arayan teksaslı bir dişi gibi değil,aşk eşittir burjuva güzellerini diskoteklerde arayan zübbeler gibi değil,hele kafalarındaki kirli duyguları nataşa adlı rus kızında sembolleştiririp kızıl ruble arayanlar gibi aramıyorum Ayşem... 
        Ben seni; belki bir ana ceylanın vurulmuş yavrusuna su aradığı gibi... Belki bir Anadolu delikanlısının kaçırmak için güzel Zeynep'ini gecenin alaca karanlığında aradığı gibi arıyorum Ayşem... 
        Ama muhakkak bütün iyilikleri bütün güzellikleri bütün özlemleri sende bulacağımı bilerek engin denizin kudurmuş dalgaları gibi önümdeki tüm engelleri aşarak yüce ALLAH'IN izniyle seni arıyorum Ayşem... 
        Seni kaybettiğim dünyalarda bulmak istiyorum. O dünya; HZ.FATİH' in kılıcının altın kapması Estergon dönüşünün gönülleri yakması veyahut Tuna'nın bir Itri bestesinde musiki gibi çağlayıp akması olabilir geçtiğim 
yıllardaki parlak aynalar geleceğimi aydınlatır benim bir elim geleceğin MİLLİYETÇİ TÜRKİYE sinde ise YAVUZ 'un beyaz atının yelesindedir öbür elim... 
        Seni kaybettiğim ve şimdi aramaya çıktığım dünyalarda Ayşem; ne meyhane tezgahları ardında mum gibi 
yanıp sönen kızlarımın gözlerinin karası, ne yoksulluktan ve fakirlikten ölen yiğitlerimin verdiği yürek yarası, nede başı kabak; yalın ayak dolaşan insanımın ciğerlerini hilton gecelerin de içkilerine meze yapıp yiyen kahpelerin ağız kavgası var... 
            Seni kaybettiğim ve şimdi aramaya çıktığım dünyalarda; bir KURAN,bir KILIÇ ve bir BOZKURT üçünün ördüğü koca bir dünya koskoca bir tarih var Ayşem... 
        Tut ki seni karanlığın ta ötesinde bir yere hapsetsinler ömründe güneşi hiç görmeyeceksin; ama ben o güneşi yanıma aldım seni kurtarmaya geliyorum Ayşem... 
        Ne sezar, ne hitler, ne posbıyıklı stalin, nede faresuratlı mao; çözemez, çözemez, çözemez senin derdini Ayşem... 
        Senin derdini; batılılık delisi sömürge aydınları robert koleji mezunu özgürlük budalaları ve kafalarını çirkin kapitalistlere satmış deve kuşlarıda çözemez... 
Senin derdini Ayşem; senin gibi konuşan, senin gibi düşünen, senin gibi yaşayan, velhasıl kelam bizler ÜLKÜCÜLER çözeriz senin derdini... 
        Anamın anlattığına göre Koca Türk Dünyası'nın küçük bir köyünde doğmuşum senin için doktor yada ilaç 
ekmek yada su ne ise benim için MİLLİ DEVLET, KIZIL ELMA ÜLKÜSÜ odur... 
        Sen benim için; Kırım' lı Bike, Azerbaycan' lı Aybala, Yerköy' lü Fadime hepiniz bizim için birsiniz. Çünkü 
bizim kanunumuzda akvaryumlu meyhanelerde sevgilinin kömür karası gözlerine şiir yazmak yok biz çoktan erittik ÜLKÜ denen nazlı gelinin duvağında sülün gibi kızların göz bebeğini Ayşem... 
        Bizim kanunumuzda geri bıraktırılmış insanımızı, esir milyonlarca soydaşımızı tutsaklıktan kurtarmak için,bu geri kalmışlığa son vermek için birlikte mücadele etmek var... 
        Bu; ne benim sana ağlayarak, nede dizlerine kapanarak bir yalvarışımdır... 
        Bu; parmakları çelikten, yürekleri Estergon demirinden, yüz binlerce, milyonlarca MÜSLÜMAN TÜRK ÜLKÜCÜSÜ 'NÜN sana durdurulmaz emridir... 
        Kendine dön, kendine dön Ayşem...
<end>

<start>
Yiğit olanın lokması cana azıktır beyler 
Kimse bana söylemesin buna yazıktır beyler 
Soyu soysuz olanın sütü bozuktur beyler
Bunların soyu bozulmuş Türk'e düşman göbekten 
Bu hesap sorulacak Apo denen köpekten!
Kan istediniz canlardan bitmedi inadınız 
Oğuz size yar olmadı budüz idi adınız 
Senelerdir bu vatanın ekmeğini yediniz
Suyunuzu keseceğiz dağlardaki gölekten 
Bu hesap sorulacak Apo denen köpekten!
Dağlar, taşlar bu ovalar bilin ki Türk'ün yurdu 
Aslımız insan neslidir Türk'e semboldür Kurd'u 
Soyu ermeni olanlar nerden bilecek Kürd'ü
İhaneti seyreyleyin perdedeki delikten 
Bu hesap sorulacak Apo denen köpekten!
Alperenler şehadeti seslenirken çağrına 
İbrahim'in dedikleri nişan oldu bağrına 
Mehmetçik'ler şehit düştü bu vatanın uğruna
Vatan mı istediniz lan beşikteki bebekten? 
Bu hesap sorulacak Apo denen köpekten!
Başı bozuk yaylalarda bol keseden savurdun 
Ne dinin var, ne imanın sen ne biçim gavurdun? 
Hem korkaksın, hem zavallı zoru gördün kıvırdın!
Urgan bile dava eder boynundaki ilmekten! 
Bu hesap sorulacak Apo denen köpekten!
<end>

<start>
Sensin bu gönlümün yönü mekanı
Bende ar olmazdı sen olmasaydın
Ak nergizler sana aksın dağlarda
Balda sır olmazdı sen olmasaydın
Dağlardaki güneş doğmaz aleme
Buluttaki yağmur yağmaz aleme
Gönlümdeki güzel sığmaz aleme
Dünya dar olmazdı sen olmasaydın
Suru sırdan derler suyuma benim
El eyleyen çıkar toyuma benim
Elde güzel çokmuş neyime benim
Gözüm kör olmazdı sen olmasaydın
Kuşlar yuvasından uçar mıydı ki
Bulutlar yağmurdan kaçar mıydı ki
Yaylada çiçekler açar mıydı ki
Dağlar kar olmazdı sen olmasaydın
Dostlarım el oldu senin uğruna
Gözlerim sel oldu senin uğruna
Sefai'yim del oldu senin uğruna
Gurbet zor olmazdı sen olmasaydın
<end>

<start>
Bayraksızlar bayraksızlar 
Yere düşse bayrak sızlar 
Nerden bilsin kıymetini 
Soysuz sopsuz bayraksızlar
Ne olurdu yazmasaydım 
Ben bu kara yazıyı 
Bilmeseydi namert soysuz 
İçimdeki sızıyı
Yıldızların isyanı var 
Hilâl taşıyan felek 
Damla damla kan akıyor 
Delik deşik bu yürek
Al rengine kara bağlar 
Yastadır deli gönül 
Aşık'ın olmuşum senin 
Hastadır deli gönül
Renginde şehitlik gizli 
Hilâlinde mana var 
Yüreğimde saklamışım 
Kurbanında kına var
Toprağa düşse yiğit 
Ölüm güç verir bize 
İnancıma teslim oldum 
Zulüm güç verir bize
Uğrunda ölen yiğit 
Kim ne bilsin ne kadar 
Geriye ne can kaldı 
Hepsini kurban adar
Yamacında gezindiğin 
Şimdi dağlar ağlasın 
Bayrağım hançerlendi 
Şimdi çağlar ağlasın
Bayrak yere düşerken 
Alkışlayan piçleri 
Kahredecek Türk milleti 
Destek veren güçleri
Susmayın ey milletim 
Bayraksızda ar olmaz 
Susar ise yiğitler 
Vatan bize yar olmaz
Başı bozuk yaylada 
Pusuları kurdular 
İki yaşında yiğit 
Kürşad'ımı vurdular
Bundan gayrı düşmanım 
Bayrağa ters bakanlar 
Artık hesap vermeli 
Dağı taşı yakanlar
Meleküt aleminde 
Destan olan can bizim 
Dalgalansın bayrağım 
Üstündeki kan bizim
Dört aylık bebeklere 
Kurşun sıkan nerdesin 
Nereye gidersen git 
Öleceğin yerdesin
Hükmü ilâhi varsa 
Belki korur Yaradan 
Kan düşmanı olmuşuz 
Çekilsinler aradan
Bu vatanın ekmeğii 
Gözünüze durmalı
Yiğit bir can gelmeli 
Sizden hesap sormalı
Sefai'yem yaşamak ki 
Bundan gayrı ar gelir 
Ay yıldızlı bayrağa 
Bu yeryüzü dar gelir!
<end>

<start>
Gönül dünyasına gidip dönenlerden sor beni 
Belki aktır belki kara tutar söyler der beni 
Muhabbetin sofrasında kurduk büyük kaleyi 
Şu nefsime fırsat verme, fırsat bulup yer beni.
Gece gündüz her dakika senin için harabım 
Beni böyle susuz koyan içmediğim şarabım 
İster taş de, ister kaya senin için turabım 
Kapılara, eşiklere, yollarına ser beni.
Dizlerimde dermanım var biraz zaman ver gayrı 
Yüce dağlar belli olsun başa duman ver gayrı 
Aşık Sefam yalvarıyor yarab iman ver gayrı 
Her dem Allah derim amma niye basmaz ter beni.
<end>

<start>
İçin için yanarız biz durmadan 
Bin bir şekil bin bir çizim ocakta 
Ortalıkta dönüyor iz durmadan 
Nice muammaya çözüm ocakta
Seçmeli zamanla karadan akı 
İyi kollamalı gül veren bagı 
İlim irfan medeniyet kaynagı 
İkrarım var derki sözüm ocakta
Filizi olmayan kökü sökeyim 
Sevdası olmayan yere dikeyim 
Yunuslar misali odun çekeyim 
Küllenmeden yansın közüm ocakta
Köz ateş vurdukça kaynasın kazan 
Yanıpta kül olsun huzuru bozan 
Yapraklar sararıp gelmeden hazan 
Ham kalmasın pişsin özüm ocakta
Özü pişirdikten sonra varayım 
Yaralı kuş kanadını sarayım 
Varıp dostun divanına durayım 
Ak olsu isterim yüzüm ocakta
Leksizdir elbet yüzümüz bizim 
Sefai namustur sözümüz bizim 
Durmadan dövülür özümüz bizim 
Nice hamlar pişer bizim ocakta
<end>

<start>
Seni sormak için otuz kapının
Eşiğine varıp durdum be gece 
Seksen üç haneyiİ döndüm dolaştım
Viran oldu gönül yurdum bu gece
Ardan da deli gönül aradan
Bir çift göz göründü geçtim oradan
Yüz on dört kez berat verdi Yaradan 
Muhabbeti kendime sordum bu gece
Belki sarhoş, belki ayyaş deliyim 
Sefaiyem nereden bileyim 
Tut elimden artık sana geleyim 
Yıldızlara badal vurdum bu gece
<end>

<start>
Beni böyle deli eden
Yarin açı sözü imiş
Sırat sırat dedikleri
Bir çift ela gözü imiş
Özümüz var özden öte
Sözümüz var sözden öte
Ötelerin ötesinde
Gözümüz var gözden öte
Ataş saranda her yanı 
Canana vermişim canı
Bu garibinin kabristanı
Ayagının izi imiş
Özümüz var özden öte
Sözümüz var sözden öte
Ötelerin ötesinde
Gözümüz var gözden öte
Sefaiyem bismillahım
Hem ezelim Hem ervahım
Kıblegâhım, secdegâhım
Nazlı yarın yüzü imiş
Özümüz var özden öte
Sözümüz var sözden öte
Ötelerin ötesinde
Gözümüz var gözden öte
<end>

<start>
Öyle bir bağ yetiştirsem
Dallar Allah Allah desin
Rüzgar vursun yaprağına
Yeller Allah Allah desin
Saraylar yaptırsam baştan
Etrafı güllük gülistan
Dillere olasın destan 
Eller Allah Allah desin
Sefai'yem kurban olsun
Akan kanlar bayrak olsun
Hatun nazlı gelin doğsun
Döller Allah Allah desin
<end>

<start>
Gözlerin cennet çiçegi 
Gönlüm cehennem ateşi 
Eger sevdigine köle olursa gönül 
Nuh tufanına kucak açarmış 
Lakin arfatın gerisi cinnet 
Kalk güzeller güzeli yüregim sana tutsak 
Derdine pusatlandım çilen gün oldu bana 
Sen ki sevdaların şahı garip gönlümün ahı 
Dilegim sen kebelam sen muradım sen 
Dönsede dünya kendi başına ben dönmezem yolumdan 
Dolunaya güneş denktir ülgere kutup yıldızı 
Agla ey şafak yürküsü kaderim boynuma yafta 
Hükmü darimiş merger 
Boynumda yay kirişi 
Şer mi yagıyor yerin yüzüne 
Karanlık bastı başımı 
Sevdam yankılansın vadilerinde ey anadolum 
İgde çiçeginde gizli özüm 
Sarı papatyaki el eder sen gibi 
Alıpta sineme sarasım gelir 
Her koklayış bir acı her dokunuş bin ölüm 
Zaman dokuz başlı ejdarha 
Sen bana düşman bense bana 
Yüregim kaf dagına sürgün 
Ruhum tur dagında ersir 
Deli eyledi zaman 
Bir acıki dizlerim duymasada bedenim 
Parmaklşarımda öldürdüm isyanımı 
Şimdi sokak aralarında gezerken 
Duysamda topal seslerini 
Uyuşmuş bacagım duymayan parmaklarıma ragmen 
Bu dönek günyadan dimdik geçmek zorundayım 
Koy yal verdigim ekmek verdigim köpeklerde 
arkam sıra ürüp dursun 
Şimdi gecelere çivi çakar oldum 
Aglama ey şafak yürkülerim aglama 
Gece mavisi sevdalarımı çıglık çıglıga çadırırken gökleren 
Huzur benim deseydim vallahi düşünmezdim ey ölüm.
<end>

<start>
İçimdeki sırrı demeden evvel
Toplansın dilimde söz dizi dizi
Can alıcı sualimi sormadan
Kabuktan sıyrılsın öz dizi dizi
Hırsını taşında eylese bile
Olmadık yerlerde söylese bile
Kırk kat düğüm ile düğümlese bile
Sabır kazanında çöz dizi dizi
İpinden çözülen başlar çoğaldı
Biri iki gören şaşlar çoğaldı
İkiye yarılan taşlar çoğaldı
Nazargahı kurmuş göz dizi dizi
Ağaç suyun alıp dallar sallansa
Sefaim ne gerek dünya ballansa 
Küllenmiş sinemde yaprak sallansa
Tekrar alevlenir köz dizi dizi
<end>

<start>
Dün seni görende sinem sızladı, 
Damarım çekildi dilim lal oldu, 
Kara kaşın başkaldırıp bakanda, 
Aklım koydu gitti fikrim kül oldu.
Salınır da dağlar taşlar salınır, 
Deli çaylar gibi gönlüm bulanır, 
Seni görmeyinc ebeynim dolanır, 
Bir gün derler bu garip de del oldu.
Kurbanın olayım kurtaran yok mu, 
İki kelam etmek garibe çok mu, 
Bakışın kılıç mı gülüşün ok mu, 
Söküldü ciğerim her yan al oldu.
Güzel seni bir kenara koymayım, 
Hayalini syrettikçe doymayım, 
Yüzünü görüyüm sesin duymayım, 
Kim ne bilsin SEFAİ'e hal oldu.
<end>

<start>
Verselerde dünya mali istemem
Seni ister deli gönül hep seni
Köskü saray neki çali istemem
Seni ister deli gönül hep seni
Lokma lokma yutkundugum asimda
Gündüz hayalimde gece düsümde
Bir garip sevdadir döner basimda
Seni ister deli gönül hep seni
Senin için daglar asar türküler
Senin için yara deser türküler
Senin için tutsak düser türküler
Seni ister deli gönül hep seni
Yunus'un denizde yüzdügü gibi
Koyun kuzusuna gezdigi gibi
Asigin askina yazdigi gibi
Seni ister deli gönül hep seni
Yagmur bulutlari döktügü anda
Daglarin dumani çöktügü anda
Sabahin günesi söktügü anda
Seni ister deli gönül hep seni
Daglara yürürken yörük kervani
Varligin yoklugun sensin devrani
Ne istersin diye gelse fermani
Seni ister deli gönül hep seni
Rüzgar vursa sari aliç sallansa
Elmalarin yanaklari allansa
Ala çördük tadin alip ballansa
Seni ister deli gönül hep seni
Kiyametmi kopar murada ersem
Bagban olup goncalarini dersem
Nerde el örmesi bir kilim görsem
Seni ister deli gönül hep seni
Garip SEFAI'yem gam kapisinda
Muhabbetim haktir dem kapisinda
Elif dergahinda mim kapisinda
Seni ister deli gönül hep seni
<end>

<start>
Azizimn su diye ağlar
Mecnun hu diye ağlar 
Deryada bir gül açmış
O da su diye ağlar
Ya Türkistan neden ağlar
Ağlar yüreğimi dağlar
Başucumda Musul Kerkük 
Anadolum diye ağlar
Azizim su diye ağlar
Mecnun hu diye ağlar
Deryada bir gül açmış 
O da su diye ağlar
<end>

<start>
Şehâdet ile düşerken minareler toprağa, 
Tekbir ile omuz verip kaldırdık gökyüzüne birer birer. 
Ne yardan geçtik, ne serden geçtik. 
Törede ne varsa inandık hak ölçülerine, 
Vurduk kıstasa kırdık zincirleri 
Cuma gecelerinin Yasin'leriyle sohbet eyledik. 
Gidenlerin, şehitlerin ardından. 
Ağladık düşmana göstermeden 
Kayaların yosun tutan taraflarında, 
Hıçkırıklarımızı rüzgara vermedik ki 
Yadeller, namerdler duyup da sevinmesin diye. 
Bir gün pusatlandık sevda mavzerini 
Yaşayamadık, sevdalarımızdan vazgeçtik. 
Doyasıya seyredemedik yarin hilâl kaşını, 
Gözlerine bakmaktan çekindik belki de. 
Lakin zifiri zindan odalarda karanlığı yaşarken, 
Ak kılı çekip aldık, ak sütün içinden. 
Derdimizi açtık kara gecelere, nemli duvarlara, 
Ak duvarlara anlattık derdimizi 
Garibim duvarlar öyle dinlediler bizi. 
Niye sustular onu da bilemedik. 
Sonra döndük kara gecelere , ak duvarlara 
Üzüldük derdimizle üzüldü diye. 
Bir gün bir seher vaktinde, 
“Es-selatü hayrün min’en nevm” derken ezanlar” 
Sevdaların kutsaliyetine el kaldırdık. 
Af diledik âlemlerin Rabbinden. 
Minberlerde dinledik, sevdaların en yücesini. 
Cami duvarlarında satıldık, 
Ucuzlar, soysuzlar tarafından 
Hilâl gecelerinin töreleriyle avunduk her zaman. 
Destur alırken Hoca Ahmet Yesevî’den, 
Alparslan’a Sarı Saltuk, Kayı’dan Osman Gazi, 
Şeyh Edebali, Fatih Sultan Mehmed Han Hazretlerine, 
Akşemseddin’in kutsaliyetini düşünüp durduk her zaman. 
Âleme nizam dedik, yaren tuttuk kendimize, 
Niceleri yol dostu olmuş bize, 
Sonra yine biz kaldık bu Allah’ın davasında, 
Bu imân davasında, bu vatan, bu bayrak davasında, 
Sonra yine biz kaldık sevdiklerimizle beraber. 
Senelerce dert sofrasından bal yedik ekmeksiz. 
Eğilmedik, kırıldık defalarca, 
Allah’ın davasıdır dedik ve diyet istemedik. 
Erkekçe öldük, yiğitçesine öldük, 
İpe giderken satmadık sevdiklerimizi 
Kaldırdık Hilâl Sancağını, yaşadık Bozkurt Töresini
<end>

<start>
Sehadet ile düserken minareler topraga
Tekbir ile omuz verip kaldirdik gökyúzüne birer birer
Ne yardan geçtik, ne serden geçtik
Törede ne varsa inandik
Hak ölçülerinde
Vurduk kistasa
Kirdik zincirleri
Cuma gecelerinin Yasin'leriyle
Sohbet eyledik gidenlerin ardindan
Agladik
Düsmana göstermeden
Kayalarin yosun tutan tarafinda
Hiçkiriklarimiz rüzgara vermedik ki
Yâdeller, namertler duyup da sevinmesin diye
Bir gün pusaklandik sevda mauzerini
Vurduk vurulduk sevdalarin kör kursunuyla
Yasayamadik
Sevdalarimizdan vazgeçtik
Doyasiya seyredemedik
Yarin hilal kasini
Gözlerine bakamadik
Belki de, gözümüzden kiskandik.
Sonunda
Karanlik geceleri dost tuttuk kendimize
Zifiri zindan odalarda tutsakligi yasarken
Ak kili çekip aldik ak sütün içinden
Derdimizi açtik kara gecelere
Ak duvarlara anlattik çilemizi
Garibim kara geceler
Ak duvarlar öyle dinlediler ki
Niye sustular, 
Onu da bilemedik
Sonra döktük kara gecelere
Ak duvarlara üzüldük ki
Derdimiz ile üzüldü diye
Bir gün
Bir seher vaktinde
'Es-salatu hayrun minen-nevm' derken ezanlar
Sevdalarin kutsaliyetine
El kaldirdik
Af diledik alemlerin Rabbi'nden
Minberde dinlerken sevdalarin en yücesini
Cami duvarinda satildik
Ucuzlar, soysuzlar tarafindan
Tek çikisli daglarda demir dövülürken
Tekbir gibi ses veren balyozun 
Töresini düsünüp durduk her zaman
Gayri mesru günesin yildizlarina inat
Hilal gecelerinin töreleriyle avunduk her zaman
Destur alirken hoca Ahmed Yesevi'den
Alparslan'a Sari Saltuk
Kayi'dan Osman Gazi'ye Seyh Edebâli
Fatih Sultan Mehmed Han Hazretlerine Aksemseddin'in
Kutsaliyetini düsünüp durduk her zaman
Aleme nizam dedik
Yaren tuttuk kendimize
Niceleri yol dostu olmus bize
Sonra yine biz kaldik
Biz kaldik ki
Bu Allah'in davasinda
Bu Türklük davasinda
Bu vatan davasinda
Biz kaldik sevdiklerimizle beraber
Senelerce dert sofrasindan
Bal yedik ekmeksiz
Allah'in davasidir dedik
Diyet istemedik
Egilmedik
Kirildik defalarca
Erkekcesine öldük
Yigitcesine öldük
Ipe giderken satmadik sevdiklerimizi
Kaldirdik hilal sancagini
Yasadik
Yasadik Bozkurt töresini
<end>

<start>
Yaz gelende başaklar boyun bükse 
Kavrulsada biçmem yari görmeden 
On sekizbin renge senin deseler 
Ak karadan seçmem yari görmeden
Divani iken imdadıma yetseler 
Saraya konuktur deyip ditseler 
Abu hayat deyu ikram etseler 
İç deseler içmem yari görmeden
Naçarıda deli gönül naçarı 
Gönül istemiyor yüksek uçanı 
Cennet kapısını açıp içeri 
Geç deseler geçmem yari görmeden
Aşık sefaiyem açmadan solsam 
Sevda pınarından aşk ile dolsam 
Topragın bagrında tomurcuk olsam 
Bahar gelse açmam yari görmeden
<end>

<start>
Cemali dolunay gözleri bela
Kaslari bir hançer sarsa yarami
Gönül avgahinda sözleri bela
Tetik düsürmeden vursa yarami
Ilaci dermandi sanan gönlümü
derdi yudum yudum kanan gönlümü
Gülü kapristandi yanan gönlümü
Deyinki daglardan sorsa yarami
Ya devleti tanirsin
Ya devletsiz kalirsin
Ya soyunu bilirsin
Yada soysuzlasirsin
Isteyenler yunus desin
Isteyen varsa yavuz
Özümüzde alplik yatar
Gönlümüzde dervişlik
Türk-islam davasini yasarken
Bozkurtcasina azatlanmis daglarda
Ne istiyorsunuz beyler belami!
SEFAI'yem ehli tarik gezerim
Ayaklari yarik yarik gezerim
Senelerdir gönlü kirik gezerim
Bir tabib gelsede sarsa yarami
<end>

<start>
Verselerde dünya malı istemem 
Seni ister deli gönül hep seni 
Köşkü saray neki çalı istemem 
Seni ister deli gönül hep seni
Lokma lokma yutkunduğum aşımda 
Gündüz hayalimde gece düşümde 
Bir garip sevdadır döner başimda 
Seni ister deli gönül hep seni
Senin için dağlar aşar türküler 
Senin için yara deşer türküler 
Senin için tutsak düşer türküler 
Seni ister deli gönül hep seni
Yunus'un denizde yüzdüğü gibi 
Koyun kuzusuna gezdiği gibi 
Aşığın aşkına yazdığı gibi 
Seni ister deli gönül hep seni
Yağmur bulutları döktüğü anda 
Dağların dumanı çöktüğü anda 
Sabahın güneşi söktüğü anda 
Seni ister deli gönül hep seni
Dağlara yürürken yörük kervanı 
Varlığın yokluğun sensin devranı 
Ne istersin diye gelse fermanı 
Seni ister deli gönül hep seni
Rüzgar vursa sarı aliç sallansa 
Elmaların yanakları allansa 
Ala çördük tadın alıp ballansa 
Seni ister deli gönül hep seni
Kıyamet mi kopar murada ersem 
Bağban olup goncalarını dersem 
Nerde el örmesi bir kilim görsem 
Seni ister deli gönül hep seni
Garip Sefai'yem gam kapısında 
Muhabbetim haktır dem kapısında 
Elif dergahında mim kapısında 
Seni ister deli gönül hep seni
<end>

<start>
Daglarin çilesi bitti
Benim derdim bitmiyorki
Bülbül goncasina öttü
Benim derdim bitmiyorki
Senin ile alem baska
Gözlerin düsürür aska
Görmeseydim seni keske
Benim derdim bitmiyorki
Sanki abu-hayat içti
Kanat vurup göge uçtu
Aklim isyan edip kaçti
Benim derdim bitmiyorki
Yerin gögün fermani o
Su gönlümün kervani o
SEFAI'nin dermani o
Benim derdim bitmiyorki
<end>

<start>
Kelam bilmeyene söz bilmeyene 
Desindiye dil verdiydim birzaman 
Ocak beyhudesi öz bilmeyene 
Muhabbete hal verdiydim bir zaman
Kimisi bir etmez kimisi buçuk 
Kimi adan degil kimisi kaçık 
Kimi yalın ayak kimi sırt açık 
Çıplaklara çul verdiydim bir zaman
Ayak saldım dağlardaki çagrına 
Aknergisi nişan koydum bögrüne 
Yaylaları dolandıydım ugruna 
Yesin diye bal verdiydim bir zaman
Bunlar adam degil yaban kırı 
Hedefe ulaşmaz daban kırı 
Demirci artıdı çoban kırı 
Yol bilmeze yol verdiydim bir zaman
Yigit olur dagın başı kar ise 
Sefai'yem söyleyemem sır ise 
Hakkım helal olsun hakkım ver ise 
Bir kaç ite yal verdiydim bir zaman
<end>

<start>
Senki güzeller sahisin
Özünü ele vermem
Damla idim göl eyledin
Sözünü ele vermem
Gündüz güne tutsak düstüm
Zindanlara eyvallah
Kara gecenin isigi
Yüzünü ele vermem
Derdim vardir dolu dizgin
Günüm geride kaldi
Bulutlarim çile yüklü
Derdi üstüme saldi
Saçlarimdaki bu aklar
Rengini senden aldi
Ocaginda yanan benim
Közünü ele vermem
Nefesin kabrimin tasi
Saglari yük eyledi
Güz ayi yaprak dökümü
Baglari yük eyledi
Zerre kadar SEFAI'ye
Daglari yük eyledi
Cekerim sonuna kadar
Tozunu ele vermem!
<end>

<start>
Ne isyan edersin zülfü sırmalım 
Uykular geldi'de kovdumu gözüm 
Ahfalına taşın yakar sinemi 
Uykular geldi'de kovdumu gözüm
Sular inişine durmaz akarken 
Kara bulutlarda şimşek çakarken 
Gece karanlıga çıra yakarken 
Uykular deldi'de kovdumu gözüm
Besmeleyi çeksem aşın dibinde 
Sevdam gizli kaldı kaşın dibinde 
Hayalin uyutmaz taşın dibinde 
Uykular geldi'de kovdumu gözün
Sevdam yatar sıra sıra toprakta 
Gizlidir görünmez yara toprakta 
Kuş tüyü yastıkta kara toprakta 
Uykular geldi'de kovdumu gözüm
<end>

<start>
Niye yüzünü asarsin
Gözüne kurban oldugum
Sineme ates salarsin
Közüne kurban oldugum
Tavaf etseydim bin kere
Kimse bilmez kabem nere
Ayagin bastigin yere
Tozuna kurban oldugum
Destur eyle göz degmesin
Yazlar yoldan eylemesin
Sen söyle eller demesin
Sözüne kurban oldugum
Günes dogar ay tutulur
Yedi koça toy tutulur
Cemalina soy tutulur
Özüne kurban oldugum
Sabret güzel sabret hele
Gönlüm sökün etti dile
Sefai kapinda köle
Özüne kurban oldugum!
<end>

<start>
Feryat figan arsa çikar
Garip daglarda bu gece
Bülbülün dili tutulur
Viran baglarda bu gece
Kurtla kuzu güden yolcu
Gelen yolcu giden yolcu
Biliyon mu neden yolcu
Ölüm saglarda bu gece
Zincir mi vurulmus kola
Konussaydi biraz ola
Yasanmis mi acep ola
Eski çaglarda bu gece
Nanay dedi nanay dedi
Toy kuruldu nanay dedi
Herkes deli diyor amma
O herkese nanay dedi
SEFAI gitmem yurdumdan
Gitsem ölürüm derdimden
Daha gitmeden ardimdan
Nazlim aglarda bu gece
<end>

<start>
Yeşil yaprak döndüğünde gazele 
Yazın ardı güz görünür sevdiğim 
Ayrılırken kaşım çatmam güzele 
Belki acı söz görünür sevdiğim
Bilir misin sevda neden turnanın 
Diyarından kaçıp giden turnanın 
Yükseklerden uçup giden turnanın 
Sinesinde köz görünür sevdiğim
Nazar eyler enginlerden yüceler 
Garip gönlüm simdi neyi heceler 
Çoban yıldızına hasret geceler 
Bu sevdalar az görünür sevdiğim
Dağı yaran göğü ağlatan vardır 
On sekiz bin rengin cümlesi yardır 
Varlığın yokluktur yokluğun sırdır 
Her zerresi toz görünür sevdiğim
Sefai'yem gecelere hilal et 
İster cemal eyle ister celal et 
Bir lokma ekmeğin yedim helal et 
Ölüm bize tez görünür sevdiğim!
Aşık Sefai
<end>

<start>
Feryat figan arsa çikar
Garip daglarda bu gece
Bülbülün dili tutulur
Viran baglarda bu gece
Kurtla kuzu güden yolcu
Gelen yolcu giden yolcu
Biliyonmu neden yolcu
öÖüm saglarda bu gece
Zincirmi vurulmus kola
Konussaydi biraz ola
Yasanmismi acep ola
Eski çaglarda bu gece
Nanay dedi nanay dedi
Toy kuruldu nanay dedi
Herkes deli diyor amma
O herkese nanay dedi
SEFAI gitmem yurdumdan
Gitsem ölürüm derdimden
Daha gitmeden ardimdan
Nazlim aglarda bu gece
<end>

<start>
Aşıklar aşka gelende, dilinden söz alınmaz
Söz; telde kendini bulur, elinden saz alınmaz
Aşıkın aşkı deryadır, onda yok olur damla
Kazanda kaynayan suyun, içinden tuz alınmaz.
Gündüz güne teslim oldum, geceler aya tutsak
Irmaklarda toy olurken, dereler çaya tutsak
Bilir misin ey sevgili, bu garip neye tutsak
İnsanoğlu gizli sırdır, özünden öz alınmaz.
Kardelenler kara mahkum, bülbüller zar içinde
Sensin benim tek umudum, yaşarım zor içinde
Pervanesi olduğum yar, geceler kor içinde
Ocak yanar alev olur, ataştan köz alınmaz.
Sen söyleme eller desin, eğer varsa kıymetin
Aşkını kabristan eyle, yıkılmasın devletin
Ey Sefai bu dünyada, üç metre bez servetin
Ehli gönül sarrafa de; altından toz alınmaz.
<end>

<start>
Ham isem atese atin
Hak közüne çekilirim
Dariysam harmanda yakin
Hak közüne çekilirim yar
Fitne düsürür dillere
Zulüm gelir bülbüllere
Dünayayi koydum ellere
Hak sözüne çekilirim yar
Sevdaliyim sevdaliyim
Amma bana yar degil
Asikar etmedim lakin sir degil
Senin için ölmek bana ar degil
Yollar uzadikca kervanim sensin
Lokmanim ilacim dermanim
Sensin ey güzel
SEFAI'yem imanima
Haber edin mihmanima
Yeter ettiler canima
Gökyüzüne çekilirim yar
<end>

<start>
Karanlığa can düştü 
Acı haber yetişti 
Ateş sardı her yanı 
Sanki alan tutuştu 
Uçmağa vardı gönül, emri ferman yürüdü, 
Kolum kanadım kırık, ulu kervan yürüdü, 
Ay yıldızlı tabutun, nişanında sır gizli 
Bülbüllerin feryadı, goncalarda zor gizli 
Ben sana sus diyemem, ağla karanfil ağla 
Bozkurtların yastadır, şimdi karalar bağla. 
Gideri iken semadan, kar düştü çiçeklere 
Kerem yangını gibi, ar düştü çiçeklere 
Vakit tamam olunca, kapılarını açtılar 
Sırattan geçer iken, el eyleyip geçtiler 
Sonunda şehitlerin, buluştuğu an geldi 
Kapıları açtılar dediler ki han geldi 
Saf saf oldu melekler, göründü O'nun yüzü 
Hanlar hanı Bayındır, haber saldı her ada 
İlteriş'e, Saltuk'a, Kültigin'e Kürşat'a 
Orda kavuşma günü, bu tarafta matem var 
Payesine ayrılmış, sırrı suret hatem var 
Biliriz ki orada seni dostlar ağırlar 
Burada yürekler yanık, yanar burda bağırlar 
Gözün aydın daracık, gözün aydın Esendağ 
Erciyes'te göz yaşı, yetim kaldı Hasandağ 
Ardın sıra dualar, tekbir veren gönüller 
O an gazi dervişler, hem alperen gönüller 
Yemin ettiler yemin, sancağa dikmek için 
Toprağı devirmeli, tohumlar ekmek için 
Şimdi türbedarların, bayrak tutar gün gece 
Dervişlerin, Alplerin orda yatar gün gece 
Kimisi toya gider, kimisinde sünnet var 
Ora ' Türk'ün Türbesi ', can olana kıymet var 
Sonumuz kara toprak, gün gelirde gideriz 
Uzaklarda değilsin, yanımdasın sevdiğim, 
Öyle özlemişim ki, canımdasın sevdiğim.
Sefaiyem vay bana! 
Canan gitti... can gitti... 
Başın sağ olsun Turan 
Başbuğ Alparslan gitti! ...
<end>

<start>
Biliyorum sana giden yollar kapalı
Üstelik sen de hiç bir zaman sevmedin beni
Ne kadar yakından ve arada uçurum; 
İnsanlar, evler, aramızda duvarlar gibi
Uyandım uyandım, hep seni düşündüm
Yalnız seni, yalnız senin gözlerini
Sen Bayan Nihayet, sen ölümüm kalımım
Ben artık adam olmam bu derde düşeli
Şimdilerde bir köpek gibi koşuyorum ordan o....................
<end>

<start>
Şimdi sen kalkıp gidiyorsun. Git 
Gözlerin durur mu onlar da gidiyorlar. Gitsinler.
Oysa ben senin gözlerinsiz edemem bilirsin 
Oysa Allah bilir bugün iyi uyanmıştık 
Sevgideydi ilk açılışı gözlerimizin sırf onaydı 
Bir kuş konmuş parmaklarıma uzun uzun ötmüştü 
Bir sevişmek gelmiş bir daha gitmemişti 
Yoktu dünlerde evelsi gün....................
<end>

<start>
Yıkıcı bir aşk bu, 
Yıkıyor milletin ortasına 
Tutku yükünü.
Bölücü bir aşk, 
Ekmeği suyu bölüyor 
Günde üç öğün.
Hain bir aşk....................
<end>

<start>
Böylece bir kere daha boynunlayız sayılı yerlerinden
En uzun boynun bu senin dayanmaya ya da umudu kesmemeye
Lâleli'den dünyaya doğru giden bir tramvaydayız
Birden nasıl oluyor sen yüreğimi elliyorsun
Ama nasıl oluyor sen yüreğimi eller ellemez
Sevişmek bir kere daha yürürlüğe giriyor
Bütün kara parçalarında
                   Afrika dahil
Aydınca düşünmeyi iyi biliyorsun eksik olma
Yatakta yatmayı bildiğin kadar
Sayın Tanrıya kalırsa seninle yatmak günah, daha neler
Boşun....................
<end>

<start>
Porsuk nehrinin geçtiği kadınlar
Hepsine yüzer kere rastladım en azdan
Umutsuz sevdalara tutulmak onlarda
Bozkıra doğru seyrele seyrele yaşamak onlarda
Verdi mi adama her şeylerini verirler 
Ben gördüm ne gördümse kadınlarda 
Porsuk nehrinin geçtiği
Kızılırmak p....................
<end>

<start>
Sesinde ne var biliyor musun
Bir bahçenin ortası var
    Mavi ipek kış çiçeği
    Sigara içmek için 
    Üst kata çıkıyorsun
Sesinde ne var biliyor musun
Uykusuz Türkçe var
    İşinden memnun değilsin
    Bu ke....................
<end>

<start>
Sizin hiç babanız öldü mü? 
Benim bir kere öldü, kör oldum.
Yıkadılar, aldılar, götürdüler.
Babamdan ummazdım bunu kör oldum.
Siz hiç hamama gitt....................
<end>

<start>
Küçük anne, kelepir kız, 
Bir şey söyle bana, 
bana bir laf et ki binlerce, 
Onbinle....................
<end>

<start>
Adam şapkasına rastladı sokakta
Kimbilir kimin şapkası
Adam ne yapıp yapıp hatırladı
Bir kadın hatırladı sonuna kadar beyaz
Bir kadın açtı....................
<end>

<start>
Bir çiçek duruyordu, orda, bir yerde,
Bir yanlışı düzeltircesine açmış; 
Gelmiş ta ağzımın kenarında....................
<end>

<start>
Şelaleye
Düşmüştür zeytinin dalı; 
Celaliyim
Celalisin
Celali.
Üç anayasa
ortasında büyüdün;
Biri akasya
Biri gül
Biri zakkum.
III
Türkiye'nin adı, 
Soyadı yasasından ber....................
<end>

<start>
Mutluluk, 
Diyordu adam, 
Her konuda
Tekrara düşecek kadar
Rahat olmak.
Rahatsın, 
Diyordu kadın, ....................
<end>

<start>
Beş dil biliyormuş ünlü kişi
Ünlü ve saygıdeğer
Bir de Türkçe öğrense
Altı eder....................
<end>

<start>
Doru at doğru at,
Küfür diyorum bir saldırmama eylemidir.
İnsan süsüdür günah.
Gömmeden önce biraz gezdirin beni.
Zincir gibi öten ağaçkuşları.
Çayım....................
<end>

<start>
Ben kibriti çaktığım zaman 
Hersey kırmızıydı yüzün olarak
Ben kibriti çaktığım zaman
Çünkü her yüz....................
<end>

<start>
Durakta üç kişi 
Adam kadın ve çocuk
Adamın elleri ceplerinde 
Kadın ç....................
<end>

<start>
Şimdi
utançtır tanelenen
sarışın çocukların başaklarında.
Ovadan
gözü bağlı bir leylak kokusu ovadan
çeviriyor o küçücük güneşimizi.
Taşarak evlerden taraçala....................
<end>

<start>
Sevgilim ben şimdi büyük bir kentte seni düşünmekteyim 
Elimde uçuk mavi bir kalem cebimde iki paket sigara 
Hayatımız geçiyor gözlerimin önünden 
Çıkıp gitmelerimiz, su içmelerimiz, öpüştüklerimiz 
''Ağlarım aklıma geldikçe gülüştüklerimiz''. 
Çiçekler, çiçekler, su verdim bu sabah çiçeklere 
O gülün yüzü gülmüyor sensiz ....................
<end>

<start>
posta arabalarından söz et bana
kan var bütün kelimelerin altında
ezop'un şu lanetli dilinden söz et
kan var bütün kelimelerin altında
umulmadık bir gün olabilir bugün
aslan kardeşçe uzanabilir kayalıklara
bir çay söyle yağmurların kokusunda
kan var bütün kelimelerin altında
işte durup dururken şurda
bir yelpaze gibi açıldı sesin
güzün en gürültülü kanadında
göğün en ince dalında
kan var bütün kelimelerin altında
umulmadık bir gün olabilir bugün
bir çeşme gibi akabilir cumartesi<....................
<end>

<start>
Gülün tam ortasında ağlıyorum
Her akşam sokak ortasında öldükçe
Önümü arkamı bilmiyorum
Azaldığını duyup duyup karanlıkta
Beni ayakta tutan gözlerinin
Ellerini alıyorum sa....................
<end>

<start>
Sevgilim, bir günün ortası şimdi
Taşıtlar hızla gelip geçiyor, her yer kalabalık,
Ben seni düşünüyorum bir bodrum kahvesinde
Uzat bana uzat ellerini
İzinli askerler görüyorum, kırıtarak yürüyen işçi kızlar
İstanbul her günkü yaşantısı içinde, uğultulu,
Güvercinler....................
<end>

<start>
Şimdi bir güvercinin uçuşunu bölüyoruz
Gökyüzünün o meşhur maviliğinde
Uzun saçlı iri memeli kadınlarıyla
Bir akdeniz şehri çıkabilir içinde
Alıp yaracak olsa yüreğini
Şimdi bir güvercinin
Şimdi sen tam çağındasın yanına varılacak....................
<end>

<start>
Saat Çini vurdu birden: pirinççç
Ben gittim bembeyaz uykusuzluktan
Kasketimi eğip üstüne acılarımın
Sen yüzüne sürgün olduğum kadın
Karanlık her sokaktaydın gizli her köşedeydin
Bir çocuk boyuna bir suyu söylerdi. Mavi.
Bir takım genç anneleri uzatırdı bir keman
Sen tutar kendini incecik sevdirirdin
Bir umuttun bir misillemeydin yalnızlığa
Yalnız aşkı vardır aşkı olanın
Ve kaybetmek daha güç bulamamaktan
Sen yüzüne sürgün olduğum kadın
Kardeşim olan gözlerini unutamadım
Çocuğum olan alnını sevgilim olan ağzını
Dostum olan ellerini unutamadım
Karım olan karnını ve önlerini
Orospum olan yanlarını ve arkalarını
İşte bütün bunlarını bunlarını bunlar....................
<end>

<start>
Şapka dolusu çiçekle gelen şair Cemal Süreya, keşke çıkıp gelseydi şimdi, şu sisli havaların en güzel yanı bu olsa gerek, pencereden bakınca hiçbir şey göremiyorum ama Cemal Süreya’nın şapka dolusu çiçekle geldiğini hayal edebiliyorum.
1931 yılında Erzincan’da Cemalettin Seber olarak bir yük vagonunda açar gözlerini dünyaya ve o yıl dünyaya gelen diğer bebekler gibi onun da doğum günü belli değil. Dört kardeşin en büyüğü...
Annesini 7 yaşında kaybeden şair onun ölümü için “küçük kalbimdeki kuş ölmüştü” der ve hayatı boyunca sevdiği her kadında annesini arar, sevdiği her kadın öbür yarısıyla annesi olur. Bu arayış “Beni öp sonra doğur beni” de doruğa ulaşır.
“kan görüyorum, taş görüyorum
bütün heykeller arasında 
karabasan ılık acemi
uykusuzluğun sütlü inciri
kovanlara sızmıyor
annem küçükken öldü
beni öp sonra doğur beni...”
Lise yıllarında edebiyata olan ilgisi derinleşir, Ahmet Muhip Dranas’ın “Kar” şiirinden o kadar etkilenir ki günlerce okur, ezberlesinler diye başkalarının defterine yazar...
“Sesin nerde kaldı, her günkü sesin, 
Unutulmuş güzel şarkılar için
Bu kar gecesinde uzaktan, yoldan
Rüzgar gibi ta, eski Anadolu’dan
Sesin nerde kaldı? Kar içindesin! ”
Bir de Özd....................
<end>

<start>
Yaşadım, Tanrım, 
Yarım ve uluorta, 
Bir dahaki hayatta, 
Varsa öyle....................
<end>

<start>
18 Aralık 1985'te o salonda
Kişi nasıl kestirebilirdi ileriyi? 
Siz, kazıbilimler, alınyazısıbilimler, 
G....................
<end>

<start>
Biber ki yasa dışı önderidir sebzelerin:
Şu sofrada ikimiz için de vur emri! 
Sözcükler alevler içinde nasıl da serin! 
Orta yerde durmuyor bir türlü yumru.
Bu akşamüstü üç şey doğrulad....................
<end>

<start>
Ölüyorum tanrım
Bu da oldu işte.
Her öl....................
<end>

<start>
ben bütün hüzünleri denemişim kendimde 
canımla besliyorum şu hüznün kuşlarını 
bir bir denemişim bütün kelimeleri 
yeni sözler buldum seni görmeyeli
kuliste ya....................
<end>

<start>
Daha nen olayım senin, 
Onursuzunum.....................
<end>

<start>
Vareden'in adıyla insanlığa inen Nur 
Bir gece yansıyınca kente Sibir dağından 
Toprağı kirlerinden arındırır bir Yağmur 
Kutlu bir zaferdir bu ebabil dudağından 
Rahmet vadilerinden boşanır ab-ı hayat 
En müstesna doğuşa hamiledir kainat.
Yıllardır bozbulanık suları yudumladım, 
Bir pelikan hüznüyle yürüdüm kumsalları,
Yağmur, seni bekleyen bir taş da ben olsaydım.
Hasretin alev alev içime bir an düştü, 
Değişti hayal köşküm, gözümde viran düştü, 
Sonsuzluk çiçeklerle donandı yüreğimde, 
Yağmalanmış ruhuma yeni bir devran düştü.
İhtiyar cübbesinden kan süzülür Nebi'nin, 
Gökyüzü dalgalanır ipekten kanatlarla, 
Mehtabını düşlerken o mühür sahibinin, 
Sarsılır Ebu Kubeys kovulmuş feryatlarla, 
Evlerin arasına dikilir yeşil bayrak, 
Yeryüzü avaredir, yapayalnız ve kurak.
Zaman, ayaklarımda tükendi adım adım, 
Heyûla, bir ağ gibi ördü rüyalarımı, 
Çölde seni özleyen bir kuş da ben olsaydım.
Yağmur, gülşenimize sensiz, baldıran düştü, 
Düşmanlık içimizde; dostluklar yaban düştü, 
Yenilgi, ilmek ilmek düğümlendi tarihe, 
Her sayfaya talihsiz binlerce kurban düştü.
Bir güzide mektuptur, çağların ötesinden, 
Ulaşır intizarın yaldızlı sabahına, 
Yayılır o en büyük muştu, pazartesinden, 
Beyazlık dokunmuştur gecenin siyahına, 
Susuzluktan dudağı çatlayan gönüllerin, 
Sükutu yar, sevinci dualar kadar derin.
Çaresiz bir takvimden yalnızlığa gün saydım, 
Bir cezir yaşadım ki, yaşanmamış mazide, 
Dokunduğun küçük bir nakış da ben olsaydım.
Sensiz, kaldırımlara nice güzel can düştü, 
Göğsümüzden umutlar bican düştü, 
Yağmur, kaybettik bütün hazinesini ceddin, 
En son, avucumuzdan inci ve mercan düştü.
Melekler sağnak sağnak gülümser maveradan, 
Gümüş ibrik taşıyan zümrüt gagalı kuşlar, 
Mutluluk nağmeleri işitirler Hıradan, 
Bir devrim korkusuyla halkalanır yokuşlar, 
Bir bebeğin secdeye uzanırken elleri, 
Paramparça, ateşler şahının hayalleri.
Keşke bir gölge kadar yakınında dursaydım, 
O mücella çehreni izleseydim ebedi, 
Sana sırılsıklam bir bakış da ben olsaydım.
Sarardı yeşil yaprak; dal koptu; fidan düştü, 
Baykuşa çifte yalı; bülbüle zindan düştü, 
Katil sinekler deldi hicabın perdesini, 
İstiklal boşluğunda arılar nadan düştü.
Dolaşan ben olsaydım Save'nin damarında, 
Tablosunu yapardım yıkılan her kulenin, 
Ebedi aşka giden esrarlı yollarında, 
Senden bir kıvılcımın, süreyya bir şulenin, 
Tarasaydım bengisu fışkıran kakülünü, 
On asırlık ocağın savururdum külünü.
Bazen kendine aşık deli bir fırtınaydım, 
Fırtınalar önünde bazen bir kuru yaprak, 
Uğrunda koparılan bir baş da ben olsaydım.
Sensizlik depremiyle hancı düştü; han düştü, 
Mazluma sürgün evi; zalime cihan düştü, 
Sana meftun ve hayran, sana ram olanlara, 
Bir bela tünelinde ağır imtihan düştü.
Badiye yaylasında koklasaydım izini, 
Kefenimi biçseydi Ebva'da esen rüzgar, 
Seninle yıkasaydım acılar dehlizini, 
Ne kaderi suçlamak kalırdı, ne intihar. 
Üstüne pırıl pırıl damladığın bir kaya, 
Bir hurma çekirdeği tercihimdir dünyaya.
Suskunluğa dönüştü sokaklarda feryadım, 
Tereddüt oymak oymak kemirdi gururumu, 
Bahira'dan süzülen bir yaş da ben olsaydım.
Haritanın en beyaz noktasına kan düştü, 
Kırıldı adaletin kılıcı; kalkan düştü, 
Mahkumlar yargılıyor; hakimler mahkum şimdi, 
Hakların temeline sanki bir volkan düştü.
Firakınla kavrulur çölde kum taneleri, 
Ahuların içinde sevdan akkor gibidir, 
Erdemin, bereketin doldurur haneleri, 
Sensiz hayat toprağın sırtında ur gibidir, 
Şemsiyesi altında yürürsün bulutların, 
Sensiz, yükü zehirdir en güzel imbatların.
Devlerin esrarını aynalara sorsaydım, 
Çözülürdü zihnimde buzlanmış düşünceler, 
Okşadığın bir parça kumaş da ben olsaydım.
Sensiz, tutunduğumuz dallardan yılan düştü, 
İlkin karardı yollar, sonra heyelan düştü, 
Güvenilen dağlara kar yağdı birer birer, 
Sensizlik diyarından püsküllü yalan düştü.
Yağmur, duysam içimin göklerinden sesini,
Yağarsın; taşlar bile yemyeşil filizlenir, 
Yıldırımlar parçalar çirkefin gövdesini, 
Sel gider ve zulmetin çöplüğü temizlenir, 
Yağmur, bir gün kurtulup çağın kundaklarından, 
Alsam, ölümsüzlüğü billur dudaklarından.
Madeni arzuların ardında seyre daldım, 
Küflü bir manzaranın çürüyen güllerini, 
Senin için görülen bir düş de ben olsaydım.
Şehirler kabus dolu; köylere duman düştü, 
Tersine döndü her şey sanki; asuman düştü, 
Kırık bir kayık kaldı elimizde, hayali,
Hazindir ki; dertleri aşmaya umman düştü.
Ay gibisin, güneşler parlıyor gözlerinde
Senin tutkunla mecnun geziyor güneş ve ay
Her damla bir yıldızı süslüyor göklerinde
Sümeyra'yı arıyor her damlada bir saray
Tohumlar ve iklimler senindir, mevsim senin
Mekanın fırçasında solmayan resim senin.
Yağmur, bir gün elini ellerimde bulsaydım,
Güzellik şahikası gülümserdi yüzüme
Senin visalinle bir gülmüş te ben olsaydım.
Tavanı çöktü aşkın; duvarlar üryan düştü, 
Toplumun gündemine koyu bir isyan düştü, 
İniltiler geliyor doğudan ve batıdan, 
Sensizlikten bozulan dengeye ziyan düştü.
Islaklığı sanadır ahımın, efganımın, 
İçimde hicranınla tutuşuyor nağmeler, 
Sendendir eskimeyen cevheri efkarımın, 
Nazarın ok misali karanlıkları deler. 
Bu değirmen seninle dönüyor; ahenk senin, 
Renkleri birbirinden ayıran mihenk senin.
Bir hüzün ülkesine gömülüp kaldı adım, 
Kapanıyor yüzüme aralanan kapılar, 
Sana hicret eden bir Kureyş de ben olsaydım.
Yağmur, ayrılığıma seninle derman düştü, 
Beynimin merkezine ölümsüz ferman düştü, 
Silindi hayalimden bütün efsunu ömrün, 
Bir dönüm noktasında aklıma Rahman düştü.
Nefesinle yeniden çizilecek desenler, 
Çehreler yepyeni bir değişim geçirecek, 
Aydınlığa nurunla kavuşacak mahzenler, 
Anneler çocuklara hep seni içirecek, 
Yağmur, seninle biter susuzluğu evrenin, 
Sana mü'mindir sema; sana muhtaçtır zemin.
Damar damar seninle, hep seninle dolsaydım, 
Batılı yıkmak için kuşandığın kılıcın, 
Kabzasında bir dirhem gümüş de ben olsaydım.
Kardeşler arasına heyhat, su-i zan düştü, 
Zedelendi sağduyu; körleşen iz'an düştü, 
Şarkısıyla yaşadık yıllar yılı baharın, 
İnsanlık bahçemize sensizlik hazan düştü.
Yağmur, seni bekleyen bir taş da ben olsaydım, 
Çölde seni özleyen bir kuş da ben olsaydım, 
Dokunduğun küçük bir nakış da ben olsaydım, 
Sana sırılsıklam bir bakış da ben olsaydım, 
Uğrunda koparılan bir baş da ben olsaydım, 
Bahira'dan süzülen bir yaş da ben olsaydım, 
Okşadığın bir parça kumaş da ben olsaydım, 
Senin için görülen bir düş de ben olsaydım, 
Yeryüzünde seni bir görmüş de ben olsaydım, 
Sana hicret eden bir Kureyş de ben olsaydım, 
Damar damar seninle, hep seninle dolsaydım, 
Batılı yıkmak için kuşandığın kılıcın, 
Kabzasında bir dirhem gümüş de ben olsaydım...
<end>

<start>
fezayı bağlayarak yorgun kanatlarına 
bir güvercin uçurup kıtalar arasından
çağırdın beni
geçerek birer birer sürgün kanyonlarını
derbeder koşup geldim ışıldayan tahtına
yarım koyup bir bardak kurşun rengi çayımı
yıkarak yalnızlığa kurduğum sarayımı 
yetim çığlıklarımı duyurmak üzre sana
koşup geldim; iliştir beni memnu bahtına
adını söylemek istemiyorum 
her hecesi amansız bir kor dudaklarımda
her harfine yıllardır şimşeklerle yarıştım
zindanlara karıştım, ölümlerle tanıştım
adını söylemek istemiyorum
rüveyda dediğim zaman 
anla ki, senin için yürüyor kelimeler
çığlığımın atardamarlarından
hangi yıldızdır bilmem, gözlerin
kayar da üzerime rüveyda
önce tuhaf bir deprem yayılır bedenime
sonra açılır önümde ıstırab vadileri
silik renkleriyle adımlarıma 
çözülmeye yüz tutan bir mazi mühürlenir
hayalin bittiği menfeze doğru 
alaca bir at koşar içimde
zamansız, mekansız nefese doğru
uslanmaz bir yürek taşıdığıma dair
yaygın bir kanaat dolaşır aynalarda
oysa rüveyda
baştanbaşa ben
kevser akan, gül kokan bir kalbin filiziyim.
kitaplara sürdüğüm kapkara lekelerden 
bir anlatsam nasıl utandığımı
bir doğrulsam eğildiğim yerlerden
ağarır tanyeri nilüferlerin
alaca bir at koşar içimde
ezer toynakları ile anılarımı
sular köpürmemeliydi rüveyda
kırılmamalıydı ıslak dalları hasret selvilerinin
ben zehire alışkınım, şerbete değil
rüyalar hefret eder avare duruşumdan
kabuslar çeker ancak derdimi yeryüzünde
sen gün boyu simsiyah bir ufukla beraber
ben her gece bir Mehdi türküsüyle çilekeş
yargılamak için zeval kayıtlarını
inkılab bekliyorum
hangi umut çiçeğidir bilmem, ellerin
uzanır da gönlüme rüveyda
derinden bir ok saplanır bağrıma 
beynimi çağıran bir sese doğru
alaca bir at koşar içimde
zamansız, mekansız nefese doğru
varlığın cinayettir memleketimde işlenen
akıtır kanını en asil pehlivanların
yokluğun sükunettir kuşatır evrenimi
varlığın ve yokluğun ölümüdür baharın
artık eskisi gibi bakamıyorsun
göklerinde bir belkıs otururdu rüveyda
binlerce gökkuşağı olurdu kirpiklerin
güneş bir anne gibi dururdu başucunda
artık dokunamıyor kakülün bulutlara
karalara bürünmüş saçlarında dolunay
ben bu kadar zulme layık mıyım rüveyda
hangi ressamı vurur bilmem, endamın
sarar da benliğimi
ben beni tanımam kaldırımlarda
kafesleri yutan kafese doğru
alaca bir at koşar içimde
zamansız, mekansız nefese doğru
kırmızı bir kurdela bağlayarak alnına
duydun mu orkideye dua eden birini
bu ısmarlama yüzler yok mu rüveyda
bu yapmacık bebekler
gözyaşı akıtırken gülenler yok mu
beni kahrediyor geceler boyu
hangi çağın gelişidir bilmem, gülüşün
soluk bir dünyanın mezarlarına
gömerek gurbetimi
kapadı karanlığa Yesrip, kapılarını
meydan okuyuşun çağın ordularına
bilmem hangi mevsimin başlangıcıdır
doruklardan öte hevese doğru
alaca bir at koşar içimde 
zamansız, mekansız nefese doğru
yasını tutuyorum kararttığım düşlerin
yıpranmış divaneler gibiyim sokaklarda
amansız bir ütopya üfleyen pencereler
lif lif yoluyor dram seyyahı bedenimi
önümde, haksızlığın hesaba çekildiği
hiç kimsenin kimseyi tanımadığı mahşer
arkamda, kare kare ömrümü belirleyen
hatırladıkça yanıp tutuştuğum resimler
söyle, nasıl aşarım pişmanlık dağlarını
yeniden bir nil olup taşar mıyım çöllere
kim giydirir başıma tacını nihayetin
kim takar bileğime hürriyet künyesini
karada balık gibi nasıl yaşarım, söyle
rüveyda, seziyorum; tahammülün kalmadı
ama dur, boşaltayım bütün çığlıklarımı
asırlardır köhne barınaklarda
küflenen, çürüyen çığlıklarımı
at vuruldu; içim paramparça rüveyda
gölgelerin ardına sakladım kusurumu
sen orda kayıtsızca gülümsüyor gibisin
ben burda damla damla eriyip akıyorum
yine de, çiğnetemem kimseye gururumu
istenmediğim yeri sessizce terkederim
hatıra kalsın diye bırakır da ruhumu
mahzun bir derviş gibi boyun büker, giderim
<end>

<start>
Daha dokunmadan kurudu irem 
çöllere bir türlü yağamıyorum 
yeni bir koşunun başlangıcında 
biraz deprem sonrası 
biraz şehir hülyası 
bir kalp yangınından geriye kalan 
siyah gözlerine beni de götür 
artık bu yerlere sığamıyorum.
Pembe uçurtmalar yolladığından beri 
sarardı tiryaki menekşeleri 
sonbaharın tozlu kafeslerinde 
sevgi turnaları yakalıyorum 
turnalar gidiyor; ben kalıyorum 
avareyim,asudeyim,yorgunum 
bilmiyorum neden sana vurgunum 
Erzurum garında banklar üstünde 
uyku tutmuyor karanlıkları 
yitik düşlerimi kovalıyorum 
gölgeler gidiyor; ben kalıyorum.
Binbir türlü kokuyorsa yaylalar 
siyah gözlerine beni de götür 
baharın koynundan koparıp sana 
ipek bir mendile sardığım yüreğimle 
şehzade gülleri gönderiyorum 
umutlar kalıyor; ben gidiyorum.
Bütün yelkenlileri,deniz fenerlerini 
kaptanları sorgulayan 
yanından geçen küheylanların 
korku tufanına yakalandığı 
siyah gözlerine beni de götür 
güneş ülkesinden gelen yiğitler 
benzeri olmayan bir dünya kursun 
cellat,ayrılığın boynunu vursun.
Usul usul intizarı çürüten 
bu hercai diken,bu çılgın arzu 
sürüklüyor imkansız muştuların 
eşiğine gönül vadilerini 
bir ağaçtan düşen yapraklar gibi 
düşüyorum tanyerine 
ya topla yaralı kırlangıçları 
ya da bu vefasız şarkıyı bitir 
özgürlüğe giden tutsaklar gibi 
siyah gözlerine beni de götür.
<end>

<start>
Sana bir uygarlığı getirdim; anlamadın
Yavuz kahramanları, şiirin burçlarını
Ayak ucuna koydum gecenin saçlarını
Urganmış boynumda taşıdığın gerdanlık 
Sana hükümdarlığı getirdim; anlamadın
Sevda suya karışır, sızar kan dağlarına
Köpüren yüreğimde zıpkınlanır umutlar
Yüzün tunç gibi çöker ülkemin bağlarına
Irmaklar bilmediğin kadar hülyalı akar
Her vadi bir yanıyla senin yüzüne bakar
Bir yanında münzevi hıçkıran Leyla kuşu
Sen henüz tanımadın sevda denen yokuşu
Sen henüz yorulmadın yokuşta devler gibi
Yıkılmak üzre olan çaresiz evler gibi
Sen henüz vurulmadın uçarken göklerinde
Sen henüz bir oltaya takılmadan derinde
Karalar bağlamadın; beni anlayamazsın
O kalp sende oldukça gülüm, ağlayamazsın
Seni bir yıldız gibi koyacağım göklere
Her gece ışığını ruhumdan alacaksın
Aldanma gururunu okşayan çiçeklere
En güzel güllerini ruhumla alacaksın
Kopacak sanıyorsun bu ip ince yerinden 
Bu ipin her çizgisi yaralı bir dev gibi
İnecek sanıyorsun bu bayrak gönderinden 
Bu sevda tükenecek sönen bir alev gibi
Sen hala anlamadın sevginin en hasını
Sen hala çözemedin ırmağın dünyasını 
O, coşkun bir denizin sularına yürürken 
Sen hasta bir çeşmeden doldurmuşsun tasını
Gittiği her iklime sevdanı götürürken 
Gözyaşı çukuruna gömmüşsün deltasını
Henüz bir tokat gibi inmedi yüzüne aşk 
Kalbine çivilerle gömülmedi ayrılık
Görmedin bir arslanın can çekişen resmini
Yalnızlık kitabında okumadın ismini
Bir takvim yaprağında yanmadı bakışların
Dökülen tüylerine tutunmadın kuşların
Karanlık köşelerde acı acı gülmedin 
Sen henüz kovulduğun kapılarda ölmedin
O Celali uykudan uyanmadın, uyanma
Düşlerimin rengine boyanmadın, boyanma
Bir kuş gibi çırpınan kalbimin kafesine
Bir avuç yem bıraksan ölür müsün, a gülüm
Feryadı kayaları parçalayan sesine 
Ömür boyu yabancı kalır mısın, a gülüm
Sen henüz bir zindanın küflü duvarlarına
Çarpmadın gözyaşıyla boğulan gözlerini
Sen henüz diken diken saplamadın göğsüne
Dudağında kuruyup dağılan sözlerini 
Sen henüz dokunmadın yalnızlığa kan gibi
Acıyı kaynatmadın içinde volkan gibi
Karalar bağlamadın beni anlayamazsın
O kalp sende oldukça gülüm, ağlayamazsın
<end>

<start>
O esrarlı yangına bu can nasıl dayandı?
Sahile vurdu kalbim,su yandı,kum da yandı.
Bir mum gibi eriyip aktı uykusuzluğum,
Ölüme başkaldıran dertli uykum da yandı.
Yurdundan mahrum edip dolaştırdın Cem gibi.
Ruhumla söndü alev,sonra ruhum da yandı.
Kül oldu bir yiğidin figanıyla her umut.
Bülbülün küllerine konan puhum da yandı.
Böylesi bir yangını görmedi Nemrut bile.
Kaktüsün gölgesinde nazlı âhım da yandı. 
Âhımdır zannederdim en belalı kıvılcım,
Kirpiğine dokunan kanlı âhım da yandı.
Bir damla su ver bana ey çöl! Bari sen küsme.
Kalmadı hiçbir şeyim bak,günahım da yandı.
Yenilgiler bir tufan gibi çöktü üstüme.
Ülkem yıkıldı heyhat! 
Ordugâhım da yandı.
Köleleri her akşam duman kıldı gözlerin,
Başıma tâc ettiğim padişahım da yandı.
İlk defa böylesine tutuştu gökkuşağı.
Renklerim siyah oldu ve siyahım da yandı.
O'ndan başka ne varsa yandı,
Yandık sen ve ben.
O'nu göreyim diye,kıblegâhım da yandı.
<end>

<start>
bu şiirde iki göz var
biri senin; biri onun
Senin  o karanlık,  küf kokulu
matem gözlerini terkediyorum
biliyorum; saçlarının sarısı
gözlerinin yeşiline karışmış
biliyorum; sana benzemek için
melikeler birbiriyle yarışmış
fosforlu ve derin bakışlarına
çağlar boyu nice destanlar yazılmış
oysa ben görülmedik bir lale yaprağına
gökleri kıskandıran bir destan yazıyorum
gözlerin değişip kaplasın karanlığı
bütün ufukları sarsın gözlerin
gene de hep bende kalsın gözlerin
l
kapama gözlerini; karanlıktan korkarım
atlılar kaybeder yolunu, hasretimin
posta güvercinleri geri dönmez ülkeme
yaslı dereler gibi mutsuzluğa akarım
kapama gözlerini; karanlıktan korkarım
ll
ateşten ve köpükten sıyırıp ellerimi
mekanımı gülistan eyleyendir gözerin
isyanıyla ihtiras ve gerilim yaşayan
Kabil’in ruhunu kan eyleyendir gözlerin
vuslat aşkını Leyla düşürmedi çöllere
arzı Mecnun’a hicran eyleyendir gözlerin
gözlerinde başladı tarihin macerası
Adem’i Havva’ya ram eyleyendir gözlerin
Kerem dağlar ardında aradı gözlerini
Kamber’i bile viran eyleyendir gözlerin
Ferhat dağları deldi yolunu bulmak için
sevmeyenleri giryan eyleyendir gözlerin
suların emzirdiği muamma bir çocuğu 
yedi iklime hakan eyleyendir gözlerin
lll
gözlerin göklerinde
her yüzyılın başında
birer akkor olmuş gözlerin
çekip çıkarsam da mısralarımı
ben yalnız gözlerinin şairiyim aslında
hangi rüzgara verdiysem aşkımı
beni alıp yangınlara götürdü
muştu beklediğim bütün yelkenlilerden
ateş düştü içime
lV
yüreğimden fışkıran bir “ah” mıdır gözlerin
beni benden koparan “eyvah” mıdır gözlerin
Bu gözler, o aydınlık o güzel gözler değil
yoksa yalancı mıdır, günah mıdır gözlerin
ses midir, aynalarda çarpan kulaklarıma
kürdili hicazkar mı, segah mıdır gözlerin
Arif Bey’i Itri’yi ömür boyu inleten
nihavend mi, sultan-ı yegah mıdır gözlerin
kubbesinde yitirdim zaman duygularımı
akşam mıdır, gece midir, sabah mıdır gözlerin
ruhumu baştan başa acılarla dokuyan
beynimi kurşunlayan silah mıdır gözlerin
her köşede zifiri bir silüet bırakan
gönül memleketimde seyyah mıdır gözlerin
renkler avare; sitem başıboş kuytularda
mavi midir, yeşil mi, siyah mıdır gözlerin
yoksa yalancımıdır, günah mıdır gözlerin
V
nihan kıldı gözlerin bana kapılarını
oysa ben gözlerinden girerdim yüreğine
her bakışın bir damla ab-ı zindegan idi
hicranlı her gülüşün bin yıllık figan idi
içime, soluşundan sonra koyu renklerin
birer şirpençe gibi düştü gözbebeklerin
feryadıma gök bile bigane değil şimdi
söyle, kurtuluşun mu, harabın mı gözlerin
gözlerinde mi mehtab; mehtabın mı gözlerin
Vl
çağlayanlar bile hararetlidir
buğday başağının açlığıdır ufuklar
siperleri aşıklar mı doldurmalıydı
zalimler mi
neden böyle hıçkırıklı, umutlar
Vll
beni hangi urganla bağladın gözlerine
beni hangi ırmağa karıştırdın yeniden
senden kopamıyorum gözlerin var oldukça
sensiz yapamıyorum yüzün bahar oldukça
gözlerine baktıkça duruluyor yüreğim
ölse de, gözlerinden soruluyor yüreğim
indirme kirpiğini; tutuşmasın kainat
nazar kıl; ferahlasın; kavruluyor yüreğim
sensiz küle dönerek savruluyor yüreğim
Vlll
diyorlar ki ağla
ağla ki dumanı dağılsın yolların
ağlamayı denizlere bıraktım
yalnız gözlerindir hayatta kalan
uğruna adandığım
mahşeri sularla çevirip dört yanından
gönlümde sakladığım
aynalarda arayıp bulamazken günboyu
gölgesinde konakladığım
gözlerindir ufkumda dalgalanan
Rüstem’in kanını döktüm yerlere
İstanbul’u kuşattım gözlerin için
Azrail’e koştum siperlerimden
gözlerine baka baka dirildim
niçin kızıl kıyamettir gölerin bu gün
niçin heyelan var eteklerinde
İsrafil’den işaret mi almışsın
yanaklarında mahşer kalıntısı
dudaklarında mizan
bütün gamlı hüdhüdler Belkıs’le döner sana
yıldızlar vuslat için her gece iner sana
rengini, gözlerinde kaybolan bilir
lX
gözlerin uğrak yeridir bestekarların
şairler hüzne dalar yeşil okyanusunda
eşiğinde ölümsüz dilenciler
gözlerin gecenin intiharıdır
sen gözlerine mahkumsun; gözlerin bana
ben şiir yazmasam, kim tanır gözlerini
geçerken yalnızlık sokağından
hangi demirci indirir parmağına çekici
hangi berber yanağını keser müşterisinin
gözlerine bakmasam, doğar mı güneş
X
gözlerin boşluğa akan bir ırmak değil
gözlerin sadece ölmek, yaşamak değil
gözlerin tükeniş doruklarında
bulunmayanları aramak değil
gözerine aşina olduğum günden beri
ben artık hır gece sesleniyorum
düşe kalka
yorgun argın
derbeder
yapayalnız
duruyorum; yanlış anlaşılıyor
her hücremde bir inkılab
her gönlümde bir mahitab
evim harab; ömrüm harab
ne ay kaldı, ne de mehtab
gök bulanık; ufuk silik
gene de mağrur ve dimdik
yürüyorum; mezarım oluyorsun ansızın
Xl
bu son şiir, o küflü gözlerine yazılan
bu son mezar kalbimde hicranla kazılan
senin gamsız gözlerin kahkahalar atarken
benim gözlerim viran; ağlamaya değer mi
her cilven bir ıstırab; her nazın kapkaranlık
yorgun kuraklığında ıslanmaya değer mi
hiç güzel olur muydun gözlerin olmasaydı
ateşlere girmeye ve yanmaya değer mi
bir kevser ırmağında serinlemek dururken
sellerine karışıp bulanmaya değer mi
aydınlığın gözleri çağırıyor kalbimi
zehir bakışlarınla boyanmaya değer mi
gözlerine bir ömür dayanmaya değer mi
<end>

<start>
Saçlarına can veren yıldızlar nerde gülüm 
Hangi ferman dokundu bakışlarına senin 
Belki sahrada değil, şimdi göklerde gülüm 
Taşıyor bulutları gözlerinde, nazenin
Senin her kirpiğinde bir dervişin ahı var 
Muhteris aynaların eskidiği yerdesin 
Yüzünde en çaresiz devlerin günahı var 
Zamanı sonsuzluğa bağlayan mahşerdesin
Divan-ı harbe giden yiğitlerin ardında 
Kanayan kitaplara gül götüren yağmurum 
Hüznü bir tabut gibi buluyorum derdinde 
Senin toprağın için çırpınıp ağlıyorum
Memnû  bir zerrin kadar edâlı ve soylusun 
Gamzelerinde nazlı kıvılcımlar gizlenir 
Bağbozumunda bile yediveren boylusun 
Gün olur ki, kalbinde gözlerim filizlenir
Bu sevda dayanılmaz bir ağıttır zülfünde 
Rüzgarın her bûsesi içimde kurşun olur 
Yıldız kayar, ay susar geceye güldüğünde 
Dağda çiğdem solarken çölde ceylan vurulur
Ben bu yol ayrımında sensiz olsam ne çıkar 
Kahra göçen kuşların kanatlarında kaldın 
Ölümün gözyaşları bir gün hicranı yıkar 
Tarihe bir sır gibi düşer senin de adın
<end>

<start>
Bakmayın çevremi kuşatanlara
Hüznün,yalnızlığın şairiyim ben
Issız ovaların nehiriyim ben
İçimde işliyor derin bir yara
Aşkın öldürmeyen zehiriyim ben
Bakmayın çevremi kuşatanlara
Hüznün,yalnızlığın şairiyim ben
Kapattım kalbimin son kapısını
Dokunun;boşlukta bir taş gibiyim
Hafızası ölü nakkaş gibiyim
Çekiyorum mutsuzluğun yasını
Ayaklara mahkum bir baş gibiyim
Kapattım kalbimin son kapısını
Dokunun;boşlukta bir taş gibiyim
Ölümü yaşadım ölmeden önce
Bana sonsuzluğu beklemek düştü
Mazide benim de yüzüm gülmüştü
Uyandım,mutsuzluk geri dönünce
Ölümü yaşadım ölmeden önce
Bana sonsuzluğu beklemek düştü
Gelsene,nerdesin,ey sessiz ölüm
Adını yazsana dudaklarıma
Zaman kan süzüyor kulaklarıma
Hıçkırığa mahkum biçare gönlüm
Haydi takılıver ayaklarıma
Gelsene,nerdesin,ey sessiz ölüm
Adını yazsana dudaklarıma
Bulsam Kafdağı'nın eteklerini
Başımı çevirip gitsem mi bilmem
Ben ki yaranamam,şakaya gelmem
Kuruttum bengisu peteklerini
Karanlık dolu bir dünyada gülmem
Bulsam Kafdağı'nın eteklerini
Başımı çevirip gitsem mi bilmem
Umutlar sultanı anlayamadı
Sizler beni asla anlamazsınız
Biraz sevdasınız,biraz nazsınız
Kimse benim gibi ağlayamadı
Belki gülersiniz,inanmazsınız
Umutlar sultanı anlayamadı
Sizler beni asla anlamazsınız
<end>

<start>
ey yıllardır içimde besledigim kanarya
senin o sulusepken, yeşil gözlerin varya
gökleri denizin elinden aldı
fırtına delirdi; deniz bunaldı
kızıl tüylü kanatların firakını
cekti uzaklara resimlerini
bana özlemin kaldı
patikalar ustune yasıverdin adımı
acımasız,her aksam ciğnedin feryadımı
ey yıllardır içimde besledigim kanarya
senin o sulusepken goslerin varya
sanki bir alev topu, yakar hayallerimi
her ikindi sonrası ruhumun toprağına
garip tohumlar gibi atarım ellerini
sana mahsun bir umut, desemmi bilmiyorum
sana çılgın bir bulut, desemmi bilmiyorum
derin bir ucurumda arıyorum kalbini
ya gel, yabeni unut, desemmi bilmiyorum
ey yıllardır içimde besledigim kanarya
senin o sulu sepken yeşil goslerin varya
ruyalarımı caldı
sevda ırmagında sular alcaldı
son bahar ugradı yureğimize
sararttı gülleri, yaseminleri
bana özlemin kaldı
<end>

<start>
Kırmızıyı sevdiğini bilseydim
hayallerim kıpkırmızı olurdu
İstanbul hala güneşin ardında
ufuklarında birkaç kara leke
birkaç kan pıhtısı dudaklarında
İstanbul hala sevimli mi sevimli
ve hala bir tomucuk tadında
yürüyelim seninle İstanbul'da
korkusuz bir rüyadır
bekler bizi Beykoz'da, Üsküdar'da
birkaç kuğu, birkaç mahzun kuştüyü
yenilgisiz bir muamma gibidir
arar bulusmayan ellerimizi
deli rüzgar yine sarhoş, hovarda
tam orada, Çamlıca yokuşunda
birkaç bulut çekelim gökyüzünden
damarlarımızdan geçirelim ve birden
bırakalım suların üzerine
sen bir defa konuş, sen bir defa gül
kumlu ebrular yapalım seninle
serpmeli ebrular, bülbülyuvası
hercaimenekşe, gonca ve sümbül
yüzün bir ay gibi parlarken gecenin ortasında
yürüyelim seninle İstanbul'da
boğaziçi magrur türkülerini
gözlerine baka baka söyleyin
martılar üşüyünce
denizin sıcağında bulsunlar kalbimizi
anlayabilir misin
neden çıban gibi büyür bağrımda
büyürde kelebek olur bu sızı 
kırmızıyı sevdiğini söyledin
bu yüzden mi günlerdir
İstanbul'da gül kokusu yayılan 
tepeler kırmızı, sular kırmızı
İstanbul bilmeli ki, sahillerine
mehtabı taşıyan senin bakışlarındır
İstanbul bilmeliki, limanlardan gemiler
önce senin yüreğine açılır
uzaklarda bir yerde 
toprağı öpmek için eğilen bahçıvanın
parmaklarında hüzün 
sana doğru akan nehrin 
ağlayan suretidir
bir elimizde umut
bir elimizde sevda
yürüyelim seninle İstanbul'da
musiki kesilsin, tükensin yazı
çaresiz kalınca mızrap ve şiir
ozan bir kenara bıraksın sazı
ressam fırçasına neden mi kızgın
tuvalde çizgiler, renkler kırmızı
kırmızıyı sevdiğini bilince
çekilir mi artık güllerin nazı
Anadolukavağı'nda her akşam
burcu burcu bir rüyadır hayalin
karanlık, hüznünü düşürür dağa
kuşlar kanat çırpar, yıldızlar ağlar
endamın her sabah iner toprağa
hasret, yanlızlığı çoğaltan deniz
ayrılık acıyla süzülür kandan
nefesin fermandır Topkapı Sarayı'nda
dönüşünü bekliyor rıhtımda şehzadeler
öylesine yorgun, mahzun ve candan
İstanbul bir yanımda, sen bir yanımda
uykusundan uyanınca fırtına
dalgalar türkümüze aşina olur
yüzümüze bakınca deniz fenerleri
sahibini arayan gemilerin
çığlığıyla vurulur
tarih heyelandır hainlerin ardında
İstanbul tarihin soylu anası
biz bu yürüyüşü çiğdemlerden almışız
sevdayı kız kulesi'nden
yalıların burukluğu altında
geçiyoruz sokaklardan delice
anlayabilir misin 
beyoğlu'nda gezinen 
hayal kırıklığının benden türediğini
anlayabilir misin
kırmızı neden böyle
doldurur aynalara inleyen yüreğimi
sana giden yolların kavşağında
bir adam direniyor izini bulmak için
siliyor tanyerine akan alın terini
ufkunda sapsarı umudun rengi
mavi yitik, beyaz kızgın ve siyah
arıyor sessizce kaybolan günlerini
Gülhane'de simit satan çocuklar
nasıl anlasınlar ellerimizin
neden böyle çekingen olduğunu
Ayasofya önünde tramvay bekleyenler
gökyüzüne dokunurken bu acı
kimdir diye sorsunlar içlerinden
birlikte yürüyen iki yabancı
biz gitsek de, İstanbul'da yine de
yıllar yılı gezinmeli bu sızı
benden bir yaralı şiir kalmalı
senden bir tebessüm, bir de kırmızı
<end>

<start>
yanarım; öyle bakma yüzüme yağmur gibi
dağıt kalbini saran hasret bulutlarını
parlasın gözlerinde sonsuzluk usaresi
dalgınlık evlerinin en güzel melikesi
sevemem, tozlu raflar arasına girmeden
çöllerim kandır benim
sevemem,  karanlığı bir daha devirmeden
aşkım  isyandır benim
<end>

<start>
Bunca yıkılmış dağlar üstüne
Kalbimin kanını buharlaştırdı gözlerin
Oysa kaç güvercin havalanmıştı içimden
Konarak pervazlarına gülüşlerinin
Kaç mermi sıyırmıştı ruhumu
Acımasız yürüyüşlerinin mevzilerinde
Dayanmıştım
Ağlamıştım saatlerce parçalanan düşlerime
Ta ki sevgilim
Kızaran bir gök bulutu
Ölümü
Bir yıldırımla düşürdüğün ana değin
Kalbimin haritasına
Artık ilgilenmiyorum seninle
Demiştin barut kokan kelimelerle
Demiştin de hayat ölü bir bıldırcın gibi
Tutuşup yanmıştı yanan bir tahta içinde 
Tarla küllerle dolu, ortasında yumurta
Çatladıkça yeniden doğuruyor kanımdan 
Fışkıran harflerle kalbim olan cümleyi: 
Ben ancak bir tarih kitabı kadar
İlgileniyorum seninle...
<end>

<start>
Hülya tatlı bir andır
Süzülür dibine selvi ağaçlarının
Zambakların, sevda çimenlerinin.
Dağlarda duman duman tütüyor sıla
Sıla da garibin omuzlarına
Güvercin gibi konan
Sadağında mumçiçeği serzeniş
Mızrakları cazibesiyle kıran
Saçları darmadağın
Bitişik bir hicrandır.
Ne fettan sarayların
Bitişik cilvekar yalnızlığı
Ne de bezirganları küçümseyen sultandır.
Gezinir içimizde hülya tatlı bir andır.
Ne gün başımı alıp gitsen karanlıklara
Çıkıyor bir köşeden karşıma kelebekler
Onlar da bir derbeder gibi mahrum öteden
Onlar da tanyerine bakıp hülyayı bekler.
Beyhude hekimlerin ülkesinde bir şehir
Çıkmaz sokaklarını düşlerimize açan
Bir sahura yıldızı gibi göklerde uçan
Köpüksüz anıların sihriyle akan nehir
Varlığı bestenigar, yokluğun deniz gibi
Gönül,safkan bir vefa atlasında şahlanır.
Asil fırtınalarda kaybolan bir iz gibi
Çölde aşk suretinde bir ahu peydahlanır.
Kum,yaldızlı giysiler içinde meşhur güzel 
Ay öper eğilerek çölün yanaklarını
Ufukların delisi, soluk bir deniz gibi
Bir sayeban altında yürür hazinesine
Kah takılır uzaktan bir belanın sesine
Kah yüzü yıldızlara benzeyen bir rüyadır.
Bin tepede bayrağı dalgalanır Leyla'nın
Oysa aşk,karanlıkta ölümcül bir hülyadır.
<end>

<start>
hüznümün dudağıdır gökte açan karanfil
talih, bir cellat gibi vurdu yüreğimizi
ateşler ülkesinde o ve ben, iki mahkum
kâh bir sevda çölünde parlayan ay ışığı
kâh rüya bahçesinin zehirli sarmaşığı
uzaklardan bir rüzgar esiyor efil efil
sessizlik, acze düşen bir hayal kadar sefil
şimdi gül, ey korkular şehrinin yelpazesi
hasretin o en uzun, acının en tazesi
neden hala tütüyor burnumda karanlığın
ruhum neden yıllardır kahrının pervanesi
bu esrar senin midir, yoksa gemilerin mi
hemen hergün bir yıldız kayıyor gözlerinden
gözlerin kan ağlayan deniz kadar derin mi
yoksa habersiz misin ruhumun kederinden
ah, bağrımda pütürlü bir bıçak kadar keskin
tabutumu bekliyor ankara acıları
bu ne bir aşk masalı, nede heyula ve kin
dumanlı bir çöküşün en kara acıları
<end>

<start>
aşk ölümcül bir hülyadır
anlayamadığım
ey sarı gök bulutu, ey ıstırab gülşeni
son bir karanfil gibi
taşıyacağım seni
kalbimin hüsnüyusuf mahrem bahçelerinde
derindesin, rüya kadar derinde
aşk ipek bir karanlıktır
kollayamadığım
gecenin bir vaktinde gelen çiçekler için
tenhâsında kuşlar uçan
sulara karışıp akmak isterim
kan çölünün ıssız vâhalarından
saâdet burcuna çıkmak isterim
gitmeliyim buralardan seninle
kalırsam, surları yıkmak isterim
aşk gizemli bir şarkıdır
dinleyemediğim
ayrılığın arkasından duyulan
gün doğuyor, neden gülemiyorum
siyah bir tanyerinde
beklemek yakışmaz bana geceyi
eylül mü vurdu güllerimi, bilemiyorum
aşk isyankâr bir korkudur
sonlayamadığım
gece yolculuğuna takılır ayakları
özlem beyaz bir gül, açar bağrında
yâr kokusu yayılsın diye kaldırımlara
ölü ve gözüyaşlı bırakır çocukları
arıbeyi konunca ruhun zümrüt taşına
mor gülüşlü haramî çıkar dağlar başına
diriltir sarı saçlı, kırılgan aynaları
aşk veremli bir türküdür
söyleyemediğim
nağmeleri doruklardan yayılan
anılar sehpasında
takıyor boynumuza kırmızı urganları
kötürüm bir vâdide geziyor kurbanları
her aşkı dâre çeken vefâsız leylâsıdır
alır avuçlarına, öper ısırganları
aşk cefâ ülkesinde umudun rüyasıdır
<end>

<start>
bileydim lâyık olmadığını
yürür müydüm yollarında
sen birazı tereddüt
birazı kan ve gurur
acılarla beslenen bir zakkum çiçeğisin
oysa hep ışıl ışıl
hep rengârenk göründün bulutların ardında 
anlayamadım
yeşil sadece zehir dumanlı gözlerinde
özlem sadece tûfan
her akşam kefen giydi yüreğim kollarında
her gece bir giyotin
rüyalarım hıçkırık
kâbuslarım ölümdü
ellerin yavaş yavaş beni bataklığına
beni isyana gömdü
şimdi kopardım urganlarını
dostluğum da sensiz, düşmanlığım da
ırmak ikiyüzlü akar mı sandın
güneş karanlıktan korkar mı sandın
git, seninle gitsin pişmanlığım da
bileydim lâyık olmadığını
yürürmüydüm yollarında
<end>

<start>
Istırâbdır yiğidim azığımız, hicrandır
Mirasımız mahkûmdur, mahzundur, perişandır
Gene de ye’se düşme yiğidim; imtihandır
Filizlenen her ölüm, mazlumlara nişandır
Ne gönüllerde sevinç, ruhlarda beyaz kaldı
Ufka bir bak, ilerle; inkılâba az kaldı.
Ülkemden hatırıma hep sefiller geliyor
Bin yüzlü Ebrehe’ler, kara filler geliyor
Şimdi devran değişti; ebâbiller geliyor
İbrahim bahçesinden taze güller geliyor
Âlemde, duyulacak kutlu bir âvaz kaldı
Ufka bir bak yiğidim; inkılâba az kaldı.
Çöküyor sırtımızda yükselen vahşi duvar
Heykeller kırılıyor; dökülüyor mumyalar
Toprağın sinesinde umut var, heyecan var
Okşadığın her kökten fışkırıyor bir bahar.
Buzlar çözüldü; kıştan kuru bir ayaz kaldı
Ufka bir bak yiğidim; inkılâba az kaldı.
Gözlerin âyet âyet büyüyen bir bebektir
Ellerin sokaklarda uçuşan kelebektir
Sana rehberlik eden ne cindir, ne melektir
O bir İnsan-ı Kâmil, mücella bir dilektir
O’ndan bize ebedi sürecek bir haz kaldı
Ufka bir bak yiğidim; inkılaba az kaldı.
Bulanık akan sular durulacak yeniden
Gökyüzüne direkler vurulacak yeniden
Saâdet menziline varılacak yeniden
Çağlar üstü bir nizam kurulacak yeniden
Cehaletin elinde lanetli bir saz kaldı
Ufka bir bak yiğidim; inkılâba az kaldı.
Bu kan kokan coğrafya, bu çığlıklar senindir
Bu gözü yaşlı târih, hıçkırıklar senindir
Yeryüzünde çiğnenen bütün haklar senindir
Prangalı hükümler, aydınlıklar senindir.
Yıllardır, uygarlıktan sana hep enkaz kaldı
Ufka bir bak yiğidim, inkılâba az kaldı.
Tasalanma yiğidim; zaman bizden yanadır
Külümüzden yükselen duman bizden yanadır
Son durak, son ilahi ferman bizden yanadır
Dünya düşman olsa da, iman bizden yanadır
Kapıları açacak çoşkun bin niyaz kaldı
Ufka bir bak yiğidim, inkılâba az kaldı
Mahzenlerde beklemek ziyan artık, yiğidim
Fecr-i sâdık vaktidir; uyan artık yiğidim
Ateşlere girsen de, dayan artık yiğidim
Hakikate dönüyor rüyan artık, yiğidim
Zalimler için karar verildi; infaz kaldı
Ufka bir bak yiğidim, inkılâba az kaldı.
<end>

<start>
Hasbahçesinde ömrün yakın olmaz bana gül
Bîzârım ümidime kurulan her tuzaktan
Tutuştu o lâcivert hayâle düşen kâkûl 
Bakanlar baktı sana; ben uzaktan uzaktan
Yandı birden korkuyla gözlerine uçan kuş
Bulutlar aynalara seni sordu ıraktan 
Deniz sanki isyankâr bir rüyada boğulmuş
Nehirlar aktı sana; ben uzaktan uzaktan
Peşimde her âşığın gölgesini taşırım
Alırım esrârını her devin bir dudaktan
Dağda haramilerle, kurtlarla ağlaşırım 
Gökler sıcaktı sana; ben uzaktan uzaktan
Nerede bu çileyi çekenlerin tarihi
Kalbimin enkazına kan akıyor duvaktan
Çölde kalan ruhların bile döndü talihi
Türküler yaktı sana; ben uzaktan uzaktan
En kâvi diken dahi murâd alır bağında 
Bırakıp derde beni, kurtulursun firâktan
Gece- gündüz esridin bir kaktüs yaprağında
Gelmem yasaktı sana; ben uzaktan uzaktan
Simsiyah bir kıyamet tohumu filizlenir
Mezarıma isminle atacağın topraktan
Acılar sanki neden bu sevdada gizlenir 
İçim tutsaktı sana; ben uzaktan uzaktan
<end>

<start>
ben bir aziz değilim
hele gündüz değilim
attığı her adımda siyah bir iz bırakan
bir yanında ürküten bir baldıran gövdesi
bir yanımda kederi özümleyen bir lale
merhamet sahrasının uyuyan gecesiyim
bırakta böyle bitsin bu günahkar serüven
bırakta kurtarayım bu emanet sarayı
yeter intiharınla oyduğun yüreğimi
umutsuz şarkılarla avutulduğun yeter
göğsümde bir yanardağ kıvranıyor rüveyda
yaraları kapandıkça kanıyor rüveyda
duman çöktü güneşin sitem aynalarına
aralandı perdeler şimdi sensiz değilim
dertliyim, viraneyim, ben bir aziz değilim
azizler tohum eker sevgi tarlalarına
senin gözlerin dram, oysa ağlatan benim
ben dilenci, sen sultan sevgi dağıtan benim
sen ışık ben karanlık ve aydınlatan benim
ben ölümüm sen hayat cana can katan benim
sabah sende oluyor güneşi tutan benim
soran ben sorulan sen hüznü damıtan benim
öldüren ben ölen sen kabirde yatan benim
sen, sevda yüklü bulut, göklerimin sahibi
saklıyorum içimde seni bir tufan gibi
nerde uğruna ömür verdiğim bela, nerde
her hatıra bir demet zakkum meyhanelerde
düşlerim esrsrınla çoğalan pervanedir
götür benden ahzanı bana, ihsanı getir
yalanı reddederken düşüyorum yalana 
ben bir aziz değilim rüveyda anlasana
bu ağıdı öldüğün için söylemiyorum
sen ölmedin rüveyda
at vuruldu ben öldüm
her hamlesi bir tabut şimdi bakışlarının
yıkayıp kefenledim mehtabına gömüldüm
duysun alem ateşin dağı erittiğini
bu illetin daşları bile çürüttüğünü
gün olurda ayrılık yumağı çözülürmü
bergüzarım ayaklar altında ezilirmi
rüveyda görürmüyüm yeşil ufuklarını
seninle bir sonsuzluk bulurmuyum rüveyda
yoksa hep bu kabirde kalır mıyım rüveyda
(13.02.2001-İstanbul)
<end>

<start>
seninle karşılaşıp solduğum andı ölüm
yüzüne baktığında tutuşup yandı ölüm
çoğaldıkça çoğalan bir sevda ülkesinde
ellerine dokundun; sana inandı ölüm
o efsunlu, yağmurlu, hercai gözlerinden
uçan kelebekleri mutluluk sandı ölüm
akkor dudaklarından ağı düştü içime
yollarında yürürken sanki insandı ölüm
viran eylediğin gün yorgun hayallerini
ayrılıkla, hüzünle, aşkla sınandı ölüm
bir ömür vuslatını bekledi boynu bükük
bilmem ki aşk uğrunda neden kınandı ölüm
süründü yıllar yılı karanlık köşelerde 
benim gibi kıvrandı, kahra dayandı ölüm
her akşam tufanında harap oldu güneşim
gece baygın bir rüya, gündüz hülyandı ölüm
sensizliğin en ağır fermanıydı içimde
dudaklarımdan sızan bir damla kandı ölüm
ölüm seni sevmektir bir celladın elinde
bilmem hangi yürekte böyle sultandı ölüm
<end>

<start>
beklenmedik bir fırtınaydı gelişin...
uyandırdın sessizliğimi aysız gecelerde 
yaralı bir deniz gibi hıçkırdığını 
bir fanus altında sıkışıp kaldığını..
aşkla kenetlenen kalplerimizin..
me'yus olduğunu,bunaldığını 
biliyorum,hayal bekçisiyim..
mehtabı arayan karanlıklarda
yağmur yakışmıyorsa..
güvercin gözlerine  yakışmıyorsa yağmur
nasıl açabilirim bulutlara derdimi 
nasıl geçebilirim mayınlı köprülerden..
sellere karışan ayaklarımla
yığılıp kalıyor en güzel umutlarım
vurgun yemiş denizciler misali
göğsümün katranlı sahillerinde
zifiri saçlarıyla
infazıma ağıt yakan menziller
en salgın boşluğumu akıtıyor üstüme...
ben mehtabı arayan bir hayal bekçisiyim
ben sevda sokağının yoksul çiçekçisiyim
ben kor merdivenlere göklerle tırmanırım
kızgın güneş altında yemyeşil ıslanırım..
ben mehtabı arayan bir hayal bekçisiyim..
ben korsan bir geminin mahzun kürekçisiyim..
ben yaklaşan saati beklerim odalarda
ihtilaller yaparım gözlerine dalar da.....
<end>

<start>
Gönlümün maviliği gitmesin gökyüzünden
Kuşların gülücüğü eksilmesin yüzünden
Kar yağsada bu sessiz vadiye, gün bitmesin
Yapraklar üşüse de, çiçekler üşümesin
<end>

<start>
Gidince, gülün rengi sarardı gözlerimde
Mutluluk dolu dünyam karardı gözlerimde
Gözyaşların yağmurdu, ıslatırdı içimi
O yemyeşil gözlerin bahardı gözlerimde
Yıldız gibi parladı gönlümde gülüşlerin
Duruşun güneşimdi, yanardı gözlerimde
Dudaklarım ismini hecelerdi derinden
Bakışlarım hep seni arardı gözlerimde
Gidince, gülün rengi sarardı gözlerimde
Mutluluk dolu dünyam karardı gözlerimde
<end>

<start>
ateşiyle pürmelal yandığım sen miydin ah
dallarına umutla konduğum sen miydin ah
bir kenarda bırakıp şehla defineleri
nice bin kez yolumdan döndüğüm sen miydin ah
göğsümün duvarına işledim hayalini
her saniye ismini andığım sen miydin ah
bu hazin kayboluşta, bu gönül sahrasında
bengisu diye içip kandığım sen miydin ah
nasıl da kuytulandı yüreğim köşelerde
tutundukça tahtından indiğim sen miydin ah
bazen cehenneminde eridiğim yanardağ
bazen kutuplarında donduğum sen miydin ah
dağıttı efsunumu saçlarında sünbüller
ruhuma leyla diye sunduğum sen miydin ah
nice güller var imiş senden daha kırmızı
hayatımın tek gülü sandığım sen miydin ah
<end>

<start>
Akşam, sihirli tablo; gözlerim kamaşıyor
Düşünürken akşamsız aleme varanları
Akşam, periler gibi ufuklarda yaşıyor
Saçından süzülüyor yıldız çağlayanları
Biraz sonra evlerin ışıkları yanacak
Karanlık bir köşede durup dikileceğim
Pencereden bakanlar beni heykel sanacak
''Acaba heykel miyim! '' diye irkileceğim
<end>

<start>
seni kaybettiğim o günden beri
içimi dağlıyor hasretin, sızın
kah gönderiyorsun yalnızlığını
kah karşıma çıkıyorsun ansızın
herhangi bir gecede, dumanlı bir köşeden
bazen ayın ondördü kadar şehla ve güzel
bazen bir ejder gibi, bakışları bir kızın
ıztırab şarabıyla ruhumu sarhoş eden
kil renkli gözlerini buluyorum ansızın
herhangi bir zamanda muamma bir şarkının
dalgın nağmelerinde duyuyorum sesini
ağlayan kirpikleri bazen kumral ve kısa
uçurtmalar taşıyor göklere nefesini
bazen karanlıkları örtecek kadar uzun
alevli saçlarında dağılıyor gül ve gün
kalbinden bir karanfil koparıyor sonsuzun
savaşta yenik düşen gemiler kadar üzgün
herhangi bir denizin efsunuyle yeniden
her şey sanki yeniden başlayacak derinde
sönerken mutluluğun nazenin kandilleri
yaralı bir güvercin görürüm ellerinde
hayalinde bulurum solgun karanfilleri
<end>

<start>
Bir şehla bakışın güneş edalım
Deliyor dağ gibi kalkanlarımı
Yitirdim denizin saçına tutkun
Sabahleyin erken kalkanlarımı
Bağrımda  büyüdü ömür dikeni
Hürriyet harcadı alkanlarımı
Gecenin karanlık yüzü içinde
Zaman yuttu şimşek çakanlarımı
Hangi rüzgar alıp götürdü, bilmem
Kendini ateşte yakanlarımı
Dostlarımı geri verin uzaklar
Her seher semaya akanlarımı
<end>

<start>
Önce korkunç azaba kahra gömülüyorum
Sonra en büyük affa uğrayıp gülüyorum
Çatlıyor da mezarım dışa vuruyor beni
Terazi Rüveyda’ya divan kuruyor beni
güneş aktı, ay söndü parçalandı yıldızlar
Rüveyda şimdi burda sen varsın, gözlerin var
Beyaz tüller içinde ruhun sarıyor beni
Sahibisin bu eşsiz muhabbet sarayımın
Mağrur yükseliyorsun uluların katına
Huriler imreniyor sonsuz saltanatına
Elime tutuşturup kalbinin kadehini 
Sevgini şarap gibi sunuyorsun Rüveyda
Çiçek çiçek kalbime doluyorsun Rüveyda
Acı yok, intizar yok eskide kaldı hasret
Ömrünü tamamladı endişe, korku, hayret
Buz ve köz tarih oldu 
Geçti zaman ve mekan
Zaman biziz, mekan biz
İmkansıza yok imkan
Ömrün ne sonundayız, ne de henüz başında
Otuz üç yaşındayız, hep otuz üç yaşında
İçim sensin bu ilde, dışım sensin Rüveyda
Rüveyda, 
Ben sendeyim sen bendesin Rüveyda
<end>

<start>
ey imtiyazlı güzel, uyan derin uykudan
hatırla bülbüllerin divane olduğunu
dün sabah seni görüp çarpılmış gökte güneş
önce anlayamamış ona ne olduğunu
gönderince kalbime ışığını bu gece
bildim bütün aşkların bahane olduğunu
şimdi ben de garip bir haldeyim, biçareyim
şaşırdım ayın kime pervane olduğunu
ll
rüzgarı senin için öpüyor dudaklarım
bal rengine boyuyor yolları senin için
dehlizlerin dumanlı, küflü karanlığından
aydınlığa çekiyor kulları senin için
misk-ü amber kokuyor çölün kalbinde zaman
sim-ü zerle süslüyor kumları senin için
senin için ırmağa karışıyor denizler
can meyvesi kırıyor dalları senin için
lll
bülbül yine mey’ustu; vatan virandı gülüm
uğrunda hayallerim bile yıprandı gülüm
Mecnun dahi Leyla’yı anmaz oldu yürekten
güzeller güzeliydi; hani sultandı gülüm
yaşamak, sonsuzluğu tattı avuçlarından
ölüm tomurcuklandı; kabir uyandı gülüm
bir kafdağı kalmıştı varlığından bihaber
seni görünce, o da tutuşup yandı gülüm
<end>

<start>
eflatun sular süzülüyor aynalardan
damlacıklarında hicranlı yüzün
ben kapıları aldatıyorum gün be gün
sen pencereleri
ben denizlere bakarak martılara yalanlar söylüyorum
sen gemilere
sonra liman bilmez korsanlara terk edip
ıssız adalara sürüyorsun dizelerimi
gitmek istiyorum çakıp da kaybolan şimşekler gibi
gel gör ki, önümde hatıralar mahzeni
parmak uçlarımda paslı çiviler 
bütün zindanları yıkarak birer birer
gözlerin çağırıyor beni
gözlerin en soylu atların koştuğu bir bahar gezegeni
çeşmelerin bakınca gülümsediği 
ırgatların göklere yöneldiği
latince bilenlerin nergis akşamlarında
göllere meydan okuyup
kıyısında şarkılar dinlediği
tutkular değirmeni
inciterek aşk kitaplığındaki bütün harfleri
kirpiklerinde efsane şairlerin mağrur kalemleri
gözlerin çağırıyor beni
kaşlarının cilveli bir ahu gibi
ömrümüze düştüğü günden beri
köleleri ağlattın ey sevda semenderi
adı konulmamış yıldızlardan koparak
vadilerde biriken yalnızlığım
kalbimi avuçlarına almış
tutuyor sana doğru
çölde bir kuyuya mı bırakayım ellerimi
geceye otağ mı kurayım buzullar ortasında
ne yapayım bilmiyorum ey acılar bedesteni
biraz ateş ve hüzün
biraz köpük ve leylak
gözlerin çağırıyor beni
gittim son ışığından bakışlarının
kırdım kanatlarını bin bir gece masallarında
zümrüdüanka kuşlarının
şimdi nasıl da yürüyorum dağlara karşı farkında mısın
umursamıyorum boğazımda düğümlenen yolları
bulutları susturuyorsun söylemesinler diye
turnaların toprağa dökülen eşsiz definelerini
damıt kalbini kuşkulu yokuşlardan
kurtul karanlığından fotoğrafların
her köşede ısırgan edalı kan evleri
her menzilde leylayı küçümseyen kaktüsler
ne seni görüyorum hayatın boşluğunda 
ne de son anlarında resmini büyütüyor
yokluğunla savaşan intihar temrinleri
gizlenme ardına fesleğenlerin
bahaneden bıkmıştır bezirganlar, mevsimler
yüzeyde ve sancılı haykırışlar uğruna
derinden ve telaşsız bir uyanıştır şiir
bu yüzden zehre batmış urganlar gül kokulu
bu yüzden gözlerine ayarlıdır saatler
o öpüp okşadığın yaprak akkorsa şimdi
kim bilir hangi zaman gönlüme uğramıştır
kollarına aldığın mutluluk servileri
bana dokunduğunda sessizce ağlamıştır
simyası bozulduysa dilimin, kelimeler
bir volkandan geriye kalan ırmaklar gibi
bilinmez ki nereden akmıştır yüreğime
geçerek en azılı köprülerden, duraksız
varmak için sevdanın tükendiği ülkeye
duygularına ölüm yüklüyorum ömrümün 
yaklaştığım her sahil tutuyor ellerimi
mor bir yangın, hercai dalgalar, kum taneleri 
çakallar iniyor dağlardan apansız
ardımsıra  gölgeler, gökkuşağı
rengarenk uçurtmalar gibi kaplıyor göklerimi
gözlerin çağırıyor beni
oysa ben hiç görmedim dünyada gözlerini
takılmadım engellerine nilüfer bakışlarının
bir ses beklediysem yankılansın diye evrenimde
kalbinden benim adıma
sevdalı bir vuruşun özlemiydi süsleyen
sokaklarımı, şehirlerimi
gözlerin çağırsa da beni
çağırmadan kalbin çatlayan gözlerimi
görmeden ellerinde hangi toprakların yayılıp
hangi tohumların yeşerdiğini
tutunmayacağım zamana dilenci gibi
hala uzaklardan işaret parmağıyla 
gözlerin çağırsa da beni
gidiyorum; adımlarım yaz kurdu, güz kefeni
<end>

<start>
Bu yaşıma geldim içimde bir çocuk hala
Sevgiler bekliyor sürekli senden.
İnsanın bir yanı nedense hep eksik
Ve o eksiği tamam....................
<end>

<start>
Durmadan avuçlarım terliyor,
İnildiyor ardımdan
Girdiğim çıktığım kapılar.
Trenim gecikmeli, yüreğim burgun,
Bir bir uzaklaşıyor sevdiğim insanlar.
Ne zaman bir dosta gitsem,
Evde yoklar.
Dolanıp duruyorum ortalıkta.<....................
<end>

<start>
1.
Sevdiğim, tabutum, ak kefenim; 
Derin ve dar mezar çukurum benim.
2.
Yeni bir kalıba dök, beni arıt bir potada.
Geçmişim saklı ama geleceğim ortada.
3.
Kabahatinden daha büyüktür özümü; 
Yüreğimin aşık olmaktan ötürü.
4.
Sen vazgeçilmez kötü bir alışkanlıksın,
Cinnete ve ölüme karsı bir esrarsın.
5.
En büyük yanlış bir kadına bağlanmaktır; 
Gerçek aşk bir kadından kadınlara akmaktır.
6.
Seni kuşanıp çıkarım sokaklara.
Tuh....................
<end>

<start>
Evet sırasıdır, ölümden konuşacaktık, 
İntiharın ebruli ipliğiyle
Bir düğün gecesinde senin 
Yakası işlemeli giysinden.
Kapı kapı dolaşıp, etamin ve goblen
Örtüler satan bohçacı ölümden.
Boynuna taktığın eğri taneli
İki sıra inciden konuşacaktık, 
Seni ürküten tren sesinden
Ayı gölgeleyen tekinsiz gecede
Karşımıza apansız çıkıveren
O ihtiyar dilenciden.
Gel ölümden söz etmeden önce
Birşeyler içelim seninle.
Buğulu bir bardağ....................
<end>

<start>
İşte yine kapıldım 
O can sıkıntısına; içimde bir tozlu
Sarnıç boşluğu, 
Gitmekle kalmak 
Arasında kararsız
Yürüdüm kederle 
Dağlara doğru.
Yüzlerce soru
Vardı aklımda, 
Kulaklarımda 
Bir garip uğultu
Ölümü kullanamazdım; 
Bir yerlerde 
Bilmediğim birilerine 
Belki ayıp olurdu.
Belki de hiç 
Ummadığım
Sevgisi tarazlı biri; 
Koparıp bana ilişik
Umudunu
Bir kitabın arasında 
Yamyassı 
Kuruturdu
Bir gazetenin 
Ölüm ilanlarında 
Okuyup adımı, 
Öfkeye dönüştürürdü
Sandık kokulu
Hüznünü
Ve ölümü inatla, 
Yok yere savunurdu.
Ben bunca yıl
Bunca insan tanıdım
Yüreği zehir dolu; 
Yine de insanlardan 
Kesmedim umudu.
İnsan dedim
Yekindim; 
Pa....................
<end>

<start>
Şimdi aşk kaçmış bir ilmektir gövdenin örgüsünde
Uykusuz bir gecenin çitlerine takılan.
Sökülür durmada....................
<end>

<start>
Benim bu dünyada bir yerim olmadı,
Kuytu gövdemi saymazsak eğer.
Gövdem ki varla yok arası,
Hem varlığa, hem yokluğa....................
<end>

<start>
Saçlarında şimşek parçaları, dilinde kırağı, 
Sen kimin yetimisin, 
Kimi bekliyorsun durduğun yerde? 
Sağır bir günün sonunda dilsiz bir gece
Sarıp sarmalıyor seni, 
Gökyüzü gıcırtıyla kapanıyor üstüne.
Bak ömrün yarılandı, 
Karanlığı kullanmayı öğrenmelisin.
Yazısı akmış ıslak bir sayfa elinde, 
Yara bere içinde morarıyor şiirlerin.
Artık tutunacak kimsen kalmadı, 
Nasıl biliyorsan öyle düğümle zamanı.
Bütün ölümleri gör, 
Birini evlat edin kendine.
Oysa sen, boş bir kabın taş darası.
Yine de denkleştirip gidiyorsun hayatı.
Tuzağa yem, hançere bağ oluyorsun.
Zehire katıyorlar seni, şair ne duruyorsun
Gemilere bin, trenlere atla.
Kimsenin umursamadığı, hiçbir işe yaramayan
Kaldır şu gereksiz tanıklığı ortadan.
Ne....................
<end>

<start>
Bir cam gibi önünde
Yüzümü elinle sil,
Hohlayarak üstüne.
Seyret boş bir sokağa
Hüz....................
<end>

<start>
Konuş, durmadan konuş
Sesinin yumuşak kavı
Sevgiyle parlatsın
Bütün anlamları.....................
<end>

<start>
Öyle yıpranmış ki
Bir forması eksik içinden, 
Sahafa düşmüş bir kitap
Gibi sararmış üzünt....................
<end>

<start>
Bir yüzük yaptım sana güvercin teleğinden, 
Bir yüzük bükerek hoşçakal sözcüğünden.
Bir yüzük yaptım belli belirsiz, 
Eski bir gramafon ....................
<end>

<start>
5.
Yanında dağılmış kağıtlar
Ve tütün tabakası var
Bir bez par....................
<end>

<start>
Tutkuyla sarıp, hüzünle çözerek
Günün aydınlık yumağını,
Bir sabır tezgâhında
Dolanır alışkın parmakları.
Uzanır sessizce bozkır.....................
<end>

<start>
sevmeye başlayınca birini 
kendimi yıkıp yeniden kurarım 
....................
<end>

<start>
Üstümde bu ütüsüz gökyüzü, 
Altımdaki tarazlanmış yol benim
Hep yanımdaydı zaten, 
Kendimi bildim bileli.
Zaman zaman katlayıp bazen açardım, 
Cebimde taşıdığım bir mendil....................
<end>

<start>
Bütün gece bir saat tıkır tıkır işledi
Düşündüm bütün gece
Kurulmuş bir saat gibi.
Elimde seçkin bir sözcük demetiyle, 
Düşündüm gelip arasam seni.
Bütün gece bir saat tıkır tıkır işledi
Vakti anlamak güçtü, ama kulağımdaydı sesi
Bir saat suyun dibinde, 
Kıvrımlar çizen yelkovanı akrebi.
Duydum ça....................
<end>

<start>
Beraberken kıymetini bilmedimdi
Elim ayağımdın sanki zora koştuğum.
Bir yetim şiir kaldı yanımda şimdi, 
Kaybetmekten deli gibi korktuğum.
Bir kum ....................
<end>

<start>
Güzel anılar biriktirdim senden,
Dudağıma solgun gülücükler getiren.
Özenle sakladım belleğimde,
Bir yığın oldu daha şimdiden.
Nasıl olsa bir sonu olacaktı bu aşkın
Bir gün apansız gerçekleşiveren.
Bir terazinin durgun pirinç kefesine
Pat diye inince kara kiloluk,
Nasıl kalkar havaya birdenbire....................
<end>

<start>
Şimdi benim buzdan bir döşekte
Üç büklüm olmuş zavallı sevdam,
Üşüyorsa ölesiye yalnızlıktan;
Bil ki senin hep böy....................
<end>

<start>
Bedenim üşür, yüreğim sızlar.
Ah kavaklar, kavaklar
Beni hoyrat bir makasla
Eski....................
<end>

<start>
Şu bizim dışa dönük gözümüz, 
Bir daldan bir orman çıkaran
Usumuza her zaman.
Şu bizim bulup seçen gözümüz, 
bir kuşu yüz....................
<end>

<start>
Kiminin dikenleri vardır
Katlanamaz üstüne.
Hep dikene durur
Delmemek için gövdesini,
Kiminin yoktur bir tek kemiği, 
Doğrulamaz ayaklarının üstünde.
Ona göre varsa yoksa kend....................
<end>

<start>
Sadelikleriyle
sanki eskibir
zamana alınlık
şu düş köpüren
elma çiçekleri....................
<end>

<start>
Adıma özenenler
ah bir bilseler....................
<end>

<start>
Başımda siyah şapka, elimde çiçek; 
Bekliyordum ikide bir saatime bakarak.
Yüreğim dalından düştü düşecek, 
Çıplak bir ağaçta sanki tek yaprak.
Derken sen geld....................
<end>

<start>
Özenle boyadım ipliğini sevginin, 
Gidip de bulamamanın incinmiş rengine.
Sisi gümüş bir rüzgarla tepelerden eğirdim, 
Dokudum yalnızlığın bu serin kumaşını, 
Sesime ayrılıklardan....................
<end>

<start>
Bir kabuk içinde
Birbirind....................
<end>

<start>
Günlerden öyle bir gündü; 
Üstüne tarih düştüğüm.
Gözümün önüne geldi birden
Balkıyan g....................
<end>

<start>
Bir anahtar verdindi bana
Kabaran yüreğimi bilerek.
Kullanıp durdum onu gönlümce,
Aşkıma kenar süsü....................
<end>

<start>
Biliyor musun az az yaşıyorsun içimde 
Oysaki seninle güzel olmak var 
Örneğin rakı içiyoruz, içimize bir karanfil düşüyor gibi 
Bir ağaç işliyor tıkır tıkır yanımızda 
....................
<end>

<start>
Rengini dünyaya ilk defa sunan
Adsız bir çiçek gibi parlıyorsa gözlerim
Sevgilim
Bana 'sen bir şairsin' dediğin zaman.....................
<end>

<start>
Denizin en az yeri bir köpüğü başlatıyor 
Yürüyorum kumların çakılların yanı sıra 
Yüreğimde bir sancı keskin bir akasya kokusundan 
Avuçlarımda bir yanma 
Büyüyen bir ürpertiyim sanki, kayıp gidiyorum üstünde sabahın 
Oldu olacak 
Eğilip bir taş alıyorum yerden, fırlatıyorum denize 
Ufacık bir gülüş geçiyor suyun üzerinden 
Bir çocuğun gülüşü gibi 
Aşkların, nice aşkların ayrılık günü gibi 
Bir sokağın ucunda kaybolup solan 
Daha çok solan, aşkların solgunluğu suyun üzerinde 
Korularda yoğun bir erguvan sisi.
Hisarlı balıkçı ağlarını ayıklıyor 
Ağları pembeden hüzne giden 
Dip sularında mercanlar gibi koyulasan 
Kirpiksiz gözleri böyle daha güzel 
Çil basmış yüzünü bütün 
Parmakları capcanlı, pavuryalar gibi 
Merhaba, desem bir kucak balık atacak önüme 
Biliyorum atacak 
Böyledir memleketimin yoksul halkı
Bir onlarda rastladım bu cömertliğe 
Istavritler kıpır kıpır dibinde sandalının 
Balık dedin mi, oynamaz gözleri hiçbirinin, tertemiz bir resim gibi 
bakarlar insana 
Günlerce bakarlar, bıraksan yıllarca bakarlar belki 
Gözlerin gibi senin, yıllardır unutamadığım 
Ve bu yüzden olacak düşünmedim şimdiye kadar bir balığın ölebileceğini.
Hızar sesleri geliyor yakından, güneşin döndüğünü görüyorum 
Çınar yapraklarının arasında yeşil yeşil 
Yeşille sarı birlikte dönüyor 
Denize düşüyorlar kırıla kırıla 
Bir örtü oluyor düsündüğüm her şey denizin ve asfalt yolun üstünde 
Gözyaşları bir örtü, onurla cesaret bir örtü 
Senin upuzun gövden -kapkara saçlarinla- 
Daha da uzun ş....................
<end>

<start>
Gördün mü hiç suyun yanmasını tuzda
Gördüm ben bu yaşam boyu iniltiyi
Büyük bahçelerin küçük içinde
Saksılardan birinde
Gördüm de
Uyurken uyandırılmış gibi
Beni bir sardunya büyüttü belki.
O ben ki
Bir kadında bir çocuk hayaleti mi
Bir çocukta bir kadın hayaleti mi
Yalnızca bir hayalet mi yoksa.
Ne peki
Yere dökülen bir un sessizliği mi
Göğe bırakılmış bir balon sessizliği mi
İşini bitirmiş bir org tamircisinin
Tuşlardan birine dokunacakkenki
Dikkati ve tedirginliği mi.
Bekler mi beni
Her yanı, ama her yanı çocuklar gibi gülümseyen
Bir sürü yaz gününün içinde
Acaba bekler mi beni
Uykularım, o sonsuz uykularım
Yanmış bir limonluktaki
- Ve limonlar ki her gün bir yaprak ayininde
Sesini hiç eksiltmeyen -
Ama bilmez miyim ben
Bilmez miyim hiç
Böyle sığ hayallerle oyalanmak yerine
Kısacık bir zaman olmalıydı elimde
Turfanda meyva gibi bir zaman
Yollar yollar kateden tadı ve ekşiliği
Geçerek erguvanların dönemecinden
Leylakların dörtyol ağzından
Yapıştırıncaya dek beni dudaklarına
Acının dudaklarına ve geçmişin
Bir yaban gülü yaprağı gibi beni
Ama ne gezer.
Korkmuyorum artık solmaktan
Solmaktan ve solgunluktan
Gelmişim nerelerden böyle
Kurumuş bir dere yatağı gibi
Ya da pek kurumamış da
Baygın, hasta ya da cançekişen
Çırparaktan yüzgeçlerimi dip sularında
Ya da yer tahtaları, muşamba, örtük perdelerin kasvetini
Yorgun düşerek taşımaktan
Ve ne çıkar ayırmasam kendimi
Suların büyük içkilere kavuştuğu koylardan.
Koylardan
Kapsayan o sevimsiz, o küçük aşkları da
Eskiyen turunçlar gibi ilk rengini pek aratmayan
Ayırmasam kendimi
Diyorum ayırmasam
Köhnemiş bir geminin -izine pek rastlanılmayan-
İçindeki bir yolcudan da, değerli taşlarla dolu cepleri
Cepleri yüreği cepleri
Ayırmasam da ben
Kim görürdü o yolcuyu, yani kim farkederdi beni
Sıradan acılardır çünkü bütün ilgileri toplayan
Oysa sıkıntıyı buruşuk bir iç çamaşırı gibi saklayan
Bu kımıltısız gövde
Görülmemiştir ki hiç görülsün şimdi
Görülmediği gibi gündoğumundan havalanan kuşların
Ya da bir oda kapısını açtığınız zaman
O müthiş öğle sıcağında
Pencerenin önünde örgü ören birinin
- Örgü mü, bir çay bardağını başka başka tutan ellerin becerikliliği mi-
Görülmediği gibi
Ama var mıydı sanki görülmek isteyen
Var mıydı bir şeyler bekleyen yüreğimin eskittiklerinden.
Ve her şey hızla yetişti sonra
Sarı bir günün kahverengi yarınına.
Yıkılmış bir ağacın üstünde yıllarca oturdum da
Gözleri avına benzeyen bir avcıydım sanki
Ağaç da çürümüş zaten
Kazımış, oymuş bir yerlerinden gelip geçen onu
Ağaç mı, içi yıllarla dolu bir kutu mu
Çözmek için mi acaba içlerindeki bir gizi
-Gizi mi, bir giz gereksinmesini mi-
Yoklamışlar orasından burasından
Kim bilir.
Ama sessizlikten başka ne bulmuşlar
Önemsiz bir iki anıdan başka
Ya insan kılığında ya da bir dekor taşkınlığında
Sorarım ne bulmuşlar
Çoktan yeni bir umuda dönüşmüştür onlar da
Anılar.
Oysa bambaşka şeyler olmalıydı ağaçta
Kazılmış, oyulmuş yerlerinde ağacın
Buruk mayhoş, daha çok da bir zehir tadındaki
Bir şeyler olmalıydı. Ve sanki
Yıllar var ki saklamışım orda ben
Saklamışım anlaşılan
Odasında yapayalnız doğuran bir kadının
Dışa vurmak istemediği
Ya da pek gereksinmediği
O iniltiyi andıran
Duyurulmayan her ....................
<end>

<start>
Her yere yetişilir
Hiçbir şeye geç kalınmaz ama
Çocuğum beni bağışla
Ahmet Abi sen de bağışla
Boynu bükük duruyorsam eğer
İçimden öyle geldiği için değil
Ama hiç değil
Ah güzel Ahmet abim benim
İnsan yaşadığı yere benzer
O yerin suyuna, o yerin toprağına benzer
Suyunda yüzen balığa
Toprağını iten çiçeğe
Dağlarının, tepelerinin dumanlı eğimine
Konyanın beyaz
Antebin kırmızı düzlüğüne benzer
Göğüne benzer ki gözyaşları mavidir
Denizine benzer ki dalgalıdır bakışları
Evlerine, sokaklarına, köşebaşlarına
Öylesine benzer ki
Ve avlularına
(Bir kuyu halkasıyla sıkıştırılmıştır kalbi) 
Ve sözlerine
(Yani bir cep aynası alım-satımına belki) 
Ve bir gün birinin adres sormasına benzer
Sorarken sorarken üzünçlü bir görüntüsüne
Camcının cam kesmesine, dülgerin rende tutmasına 
Öyle bir cıgara yakımına, birinin gazoz açmasına
Minibüslerine, gecekondularına
Hasretine,....................
<end>

<start>
Adam yaşama sevinci içinde 
Masaya anahtarlarını koydu
Bakır kâseye çiçekleri koydu
Sütünü yumurtasını koydu
Pencereden gelen ışığı koydu
Bisiklet sesini çıkrık sesini
Ekmeğin havanın yumuşaklığını koydu
Adam ma....................
<end>

<start>
Soruyordun
İlkyaz işte
Uyanıp bir bahçeyi dinliyoruz
Tenhalık böyle
Dallar mı kırılmış, sarmaşıklar mı toz içinde
Beklesem hemen gelecek olduğun
Tam öyle olduğun
Oysa hep yanımdasın, seninle her şey yanımda
Kırıp dökük de olsa yanımda....................
<end>

<start>
Bitti o sevda kesildi çığlıkları martıların
Su gibi bitti, suya karşıt gibi bitti
İtti kıyıyı adına deniz dediğimiz şey
Unuttuk ikimiz de her türlü yetinmezliği....................
<end>

<start>
Benim yüzüm budur sanıyorum
Çirkin mi diyorum, değil korkulu
Tarife göre bir atımlık tedirgin
Gününe göre azıcık anlaşılmaz
Geceye sorarsanız bir yere yolcu.
Belki bir sevme olayında kayıp
Bakınca an....................
<end>

<start>
İçinden doğru sevdim seni
Bakışlarından doğru sevdim de
Ağzındaki ıslaklığın buğusundan
Sesini yapan sözcüklerinden sevdim bir de
Beni sevdiğin gibi sevdim seni
Kar bırakılmış karanlığından.
Yerleştir bu sevdayı her yerine
Yüzünde ter olan su damlacıklarının
Kaynağına yerleştir
Her zaman saklamadığın, acısızlığın son durağına
Gül taşıyan çocuğuna yerleştir
Ve omuzlarına, daracık omuzlarına
Üşümüş gibisin de sanki azıcık öne taşırdığın
Tam oraya ....................
<end>

<start>
Atlar atlar atlar
Gectiler penceremin onund....................
<end>

<start>
Bir Suleyman gordum hicbir yani kimildamiyor
Oturmus bir iskemleye
Pek de oturmuslugu yok iskemle ayaksiz
O nasil sey, bu adam soyut mu ne....................
<end>

<start>
Adini funda oteli koy
Aklindan gelip gecen bir yazin
Ve aksam guneslerinde orda burda
Bir deniz kiyisind....................
<end>

<start>
Ben bu kadar degilim
Kislada olu bir zaman
Bir guzel at durdukca gider
Gittikce doner bir bir guzel at durdukca
Askerim, benim agzim kuslardan.
Gunesi sormuyorum lekel....................
<end>

<start>
Elleri el gibi kocaman 
Beyazda bir nokta gibi kocaman 
Kocaman boşluğun küçülttüğü her şey gibi 
Biriyle kendini artırıyor durmadan 
Biriyle koyunlar gibi güdüyor ötekini 
Ayaklarını gizliyor bir köpekle 
Evine dönerken sonsuza geçen 
Göğü kullanıyorken maviye 
Günümüzden sesler alıyor, sesleri 
Sürekli, dingin, acısız 
Acımaktan kurtulmuş yerlerine 
Sonra duvardan duvara çizilerek 
Ölü bir korkunçluğu taşıyor 
Sen, hey, duvarlar gibi öldürülmek! 
En yeni tam-tamları dünyamızın 
Ya da kendisiyle bırakılması insanın 
Sizi 
Sizleri selamlıyor işte.
Doğrusu elinizden ne gelir ki 
Siz dolgun yaşamaya bakın günleri.
II.
Çıkacaksanız çıkın, daha karar vermediniz mi? 
Baktıkça bakıyorsunuz kendinize
Yetişir!  bu da hiç konuşmayan adam yapıyor sizi
Körükler, dev kapılar, balık solungaçları gibi
Emiyor sizi yalnızlık
Kurtarıp rahata geçirin ellerinizi
İşte bir kadın kadına geçiyor yürürken
Sizi alıyor, sizi ölçüyor, sizi yapıyor kendinize
Açığa koyuyor sizi
Bilip de söyleyemediklerinizi
Eve dönmeyi, yemek yemeyi, uy....................
<end>

<start>
Dönelim
Döndürsün bizi
Kalbin akıp giden bulutlara benzeyen sesi
Yağmursuz bir yağmura açılmış kapılardan
Ve akılda kalan bir yokuştan
Ve yalnız çocuklara özgü o sonsuz sinema koltuklarından
Ve çocukluktan
Dönelim
Dönelim mi biz
Gençlikten, oralardan
Mutluluğu bir kabuk gibi saran mutsuzluklardan
Dönelim mi acıya
Acıya, büyük acıya
Ve soralım mı acaba
Ey büyük yalnızlık insansan eğer
Bir kaya
Dalgalar yalarken onu
O bakarken....................
<end>

<start>
Tokatli diyorlar ya da bir atin baslangici
Egilmis, sakin, ickiler aliyor kalabaliktan
Simdi o mor gozleri mor bir kadinla ilgili
Birazi namuslu iyi, birazi acikca perisan
Ya da bir kadin bir kadini oper gibi
Hicbirsey anlamiyor yasamaktan.
Hicbir sey anlamiyor diyeli anlamiyor
Ama bir yalni....................
<end>

<start>
Golge dolasir geceyle esmerligin arasinda
-Bir an- bakislarin mavi denizle gok arasinda
Bir uyumsundur sen -yazlar ....................
<end>

<start>
Benim yuzumde her seyler var
Uc dilim ekmek bunlardan biri
Annem bir tasa oturmus bunlardan biri
Sur dislarinda hafif bir eskici olur
Olur ya bir kendil olur biraz da elleri
Insan yalniz mi buna bir care dusunmeli.
Dun biraz aglamistim bunlardan biridir simdi
Cok gulunc bir sekilde kahveye giriyorum<....................
<end>

<start>
Beni uykudan uyandırır uyandırmaz
Dünyanın bütün huyları yüzünde
Ben bunlardan birini seviyorum en çok
Sana bir nar kesip uzatıyor ya doğa
Tutsam tanelerini
Sevincin gözyaşları derdim buna.
Bir süre ba....................
<end>

<start>
Aski duydum mu bir basima kaliyorum
Kasiklarimi ovuyorum bir guzel
En kucukleri var ya ayak parmaklarimin
Ilk pesin onlari goruyorum.
Bir celik mavisi damar tam da cenemin ustunde
Cogu zaman gun isiginda sectigim
Tip tip atiyor yuzumun ....................
<end>

<start>
O 'bir gun'
Yuvalanmis sanki icinizde
Bugulu cam tipki
Hicbir sey gorunmuyor
Besbelli disinizdan bakiyor size.
Yokus asagi, yokus yukari
Duzlerde, egrilerde
Yansir ondan size her isik....................
<end>

<start>
Kurbağalara bakmaktan geliyorum, dedi Yakup
Bunu kendine üç kere söyledi
Onlar ki kalabalıktılar, kurbağalar
O kadar çoktular ki, doğrusu ben şaşırdım
Ben, yani Yakup, her türlü çağrılmanın olağan şekli
Daha hiç çağrılmadım
Biri olsun 'Yakup! ' diye seslenmedi hiç
Yakup! 
Diye seslenmedi ki, dönüp arkama bakayım
Ve içimden durgun ve çürük bir suyu düşüreyim
Ceplerimdeki eskimiş kağıt parçalarını atayım
Sonra bir güzel yıkanayım da.
Ben size demedim mi.
Evet, kurbağalara bakmaktan geliyorum
Sanki böyle niye ben oradan geliyorum
Telaşlı, aç gözlü kurbağalara
Bakmaktan
Bilmiyorum
Bilmiyorum, bilmiyorum
Ben, yani Yusuf, Yusuf mu dedim? Hayır, Yakup
Bazen karıştırıyorum.
Bazen karıştırıyorum ya, çok uzun bir gündü
Sonra bu çok uzun günün sıcak bir günü
Kediler kırmızı alevler halinde koşuyordu
Onlar işte hep boyuna koşuyordu
Birileri çıkıyordu ordan burdan
Hiç çıkmamak halinde ve ölgün
Birileri çıkıyordu
Geceden kalma bir lamba yanıyordu, açık
Bir pencerenin sokağa doğru içinde
Bu uyum korkunçtur Yakup! 
Yakubun olması korkunçluğudur bu
Dünyanın insana doğru içinde
Yakup, Yakup! 
Burdayım, yani ben.. evet, geliyorum
Lambayı söndürmesinler, geliyorum
Siz bütün lambaları yakın, evet
Ben, yani Yusuf, Yusuf mu dedim? hayır, Yakup
Bazen karıştırıyorum.
Ve kendine bilinmeyenler yaratan Yakubum ben, iyi ya
Durduğum bir gündü, diyorum, bütün ilgiler sizin olsun
Her türlü bir şeyler sizin olsun, ben artık
Hep böyle istiyorum, ayıp değil ya
Durduğum bir gündü, diyorum, yüzümü göğe doğurduğum
Bir gündü ve yaşar gibi kaldığım bir yaşama içinde
Ve yollarda ölü baykuşlar bulduğum
Bir ölünün günü boyayan renginde
Çürük evler bulduğum, içleri sonsuz kayalar
Kayalardan dondurmalar sorduğum
Ben, yani Yakup, Yakubun hiç çağrılmamış şekli
Kim bilir ne diyordum
(Kim bilir ne diyordu bir baykuş yaratıldığına
Bir baykuş tarafından
Ve bütün baykuşlar o bütün baykuşların arasında ne oluyordu
Ben ne oluyordum.)
Bütün iskemleler ağır ve hastalıklı
Bir gidip bir geliyordum kendime aptallaşarak
Bunu Yakup söyledi
Dedi ki, çünkü herkes Yakubu yaşıyordu, bense
Çöllerden ve kızgın güneşlerden icatlar yapıyordum
Kızgın kağıtların üstüne
Ve alevler halinde dünya bana dokunuyordu
Ve ayakta soğuk bir bira içmiş kadar bir anlamım oluyordu bazen
Oluyordu ve bir de
Bir otobüse bindiğim, biletçinin bilet bile kesmek istemediği ben
Kendimi koruyordum
Bunu bana Yakup söyledi
Öyle bir Yakup ki bu, onca din kitaplarının sözünü bile etmediği
Kimsenin sözünü bile etmediği bir Yakup
Ben
Bunu hep biliyorum
Bunu hep biliyorum ve işte
Özgürüm, cezasız duruyorum.<....................
<end>

<start>
Çocuklar ekmek yiyorlar gibidir sesin
Ön dişleriyle belli belirsiz
Bir martı kalıyor gibidir hiç olmayandan
Çünkü biz ikimiz de çirkin d....................
<end>

<start>
Bin dokuzyüz on iki miydi, bin dokuz yüz elli iki miydi
Güneşli bir öğle miydi, çiçekler gölgesiz miydi
Ellerim kirli miydi
Neydi
Çiçeklere su mu serpiyordum, bir karanfil çok mu uzaklardan gelmişti
Bilmem ki
Benim bütün yaşamımda hep karanfiller olmuştur
Her zaman hatırlarım
Sanki bir karanfilden sürekli doğmuşumdur
Bin dokuz yüz on iki doğumlu bir karanfili
Karım göğsüme takmıştı. Şimdi ben çok yaşlıyım
Şimdi ben nedense çok yaşlıyım
Herkesi ayrı ayrı tanımam
Ruhi Bey'i İçerenköy'den tanırım
İçerenköy'ü iyi bilirim de ondan
Kaç yıl önceydi, şimdi unuttum
Babasını da tanırım
Kaç yıl önceydi, bilemem
Üryani eriği gibi gözleri vardı
Çizmeleri, kamçısı
Ruhi Bey, benden çiçek alırdı
O zamanlar sokak sokak dolaşırdım
Çiçek alanları iyi bilirdim
Ruhi Bey de çiçek alırdı
Nedense benden alırdı. Çünkü ben çiçekleri çok biç....................
<end>

<start>
Doğanın bana verdiği bu ödülden....................
<end>

<start>
Bakmalar goruyorum butun gun turlu bakmalar
Pencere bakmasi, sabahlar bakmasi, yesil otlar bakmasi
Hepsi de beni buluyorlar, hepsi de bir yagmur uysalliginda
Gordum suyunki yumusak, gordum agacinki katı
Gordum ama sey, gordum ama nasil, gordum ama bu kadar goz
Ayni bir gozler denizi, ayni bir o kadar canli.
Bakmalar go....................
<end>

<start>
Her şey biraz öyledir: açtık ve solduk
Yapraklarımızın yontulmamış topaz renginde
Çocukla gülün, gülle geçmişin
Ka....................
<end>

<start>
Denizin alçalışıyla otel bir düştü
Binlerce kalıntı şehir değerinde
Sularla kaçışan ölümler türküsü
Sırdaş olan denizlerin diline
Taşlaşmış hayat ürpertileri ardından
Şekilsiz, oynak ve iniltili
Pembe, daha doğrusu bir çocuk gülüşü renginde
İzleri deniz hayvanlarının
Belli ki bir adı var onların, varsa da
Gezinir mi hiç mi hiç adı olmayan burada
Bir dirilişe bile ayak uyduramayan burada
Mevsimi olmayan mevsim sürüleri
Yumuşak yüzgeçleriyle dalgınlığımı yalayan
Anılar, anı sürüleri
Hep birden unutulmuşluğa dadanan
Hep birden, ama tek bir yaratık gibi
Çıkarak gözlerime yarı loş mağrasından
Görülmemiş bir şekilde intihar ederdi.
O zaman belki bendim, belki bir şekil bildirisi
Gibi o zaman işte çok değerli bir taşa
Bakar gibi ben
İstekli, sonra durgun, giderek düşünceli
Derdim ki -daha doğrusu yaşardım-
Mutluluk alışılmış bir kötümserlikti
Ki tarih aldatılırdı, korkardım
Gözü dönmüş bir kuşun göğsünü didikler gibi
Bağrını açar gibi bir azizin
Açardım ben de içimi - bu şehir kimin? 
Kimsenin değil -
Baktıkça, baktıkça oaraya bakır
Ne düşerse içine zehir
Köpürür köpürür köpürür
Önce asit, derken bir doğa parçası gibi
Yaprak bir parça yaprak olana kadar
Su bir parça su olana kadar
Ben onlara su ve yaprak diyene kadar
Demek istediğim yaşamak bir parça yaşamak oluncaya kadar
Zamanlar, zaman sürüleri..
Bazı adamlar ki bu zamanlara
Dokunur geçerlerdi
Yani bir piyanya ve onun tek bir tuşuna
Dokunur gibi
Ses, o kalın ses, hiçbir şey umdurmayan
Doru bir at dilinde orman ve su
Korkuyu, sonra da yalnız korkuyu
Büyüten ordan oraya
Sayısız çeşitlendiren onu
Yani bir hayat olarak çıkaran karşımıza
Bir sesti bu
Sadece bşr ses idiyse, bir durup bir boşaldıkça
İçimize düşüren boynumuzu
Yerleşen bizi pek az tanıyan yüzümüze sonra da
İğrenmenin koşulu bir at gibi durduğu
Bir uzunluğu ya da bir alanı olmayan yüzümüze
Yerleşen
Sızdıkça sızan bir çay saati gibi içimize
Yani bütün bir burukluğu birden içeren
Ve soran birden sorusunu
Hanlarda denk saran yolcuların
Yağmura kuşkuyla bakan
Gözleri gibi
Ses, o büyük ses, desem ki
So....................
<end>

<start>
Sevda bir ateş buldu sende, eğilip öptü seni
Artık kimse denizi bilmiyor.
Dirseklerini masaya koyusundan belli
Gelip gecen bir günü bitirmek istemediğini
Sevda bir umut buldu sende.
....................
<end>

<start>
Karadutum, çatal karam, çingenem
Nar tanem, nur tanem, bir tanem
Agaç isem dalımsın salkım saçak
Petek isem balımsın a gülüm
Günahımsın, vebalimsin.
Dili mercan, dizi mercan, dişi mercan
Yoluna bir can koyduğum 
Gökte ararken yerde bulduğum 
Karadutum, çatal karam, çingenem 
Daha nem olacaktın bir tanem 
Gülen ayvam, ağlayan narımsın 
Kadınım, kısrağım, karımsın.
Sigara paketlerine resmini çizdiğim 
Körpe fidanlara adını yazdığım 
Karam, karam 
Kaşı karam, gözü karam, bahtı karam 
Sıla kokar, arzu tüter
Ilgıt ılgıt buram buram. 
Ben beyzade, kişizade, 
Her türlü dertten topyekün azade 
Hani şu ekmeği elden suyu gölden.
Durup dururken yorulan 
Kibrit çöpü gibi kırılan
Yalnız sanat çıkmazlarında başını kaşıyan 
Artık otlar göstermelik atlar gibi bedava yaşayan 
Sen benim mihnet içinde yanmış kavrulmuşum
N'etmiş, n'eylemiş, n'olmuşum 
Cömert ırmaklar gibi gürül gürül 
Bahtın karışmış bahtıma çok şükür. 
Yunmuş, yıkanmış adam olmuşum.
Karam, karam
Kaşı karam, gözü karam, bahtı karam
Sensiz bana canım dünya haram olsun.
ŞİİRİN HİKAYESİ:
1949'da bir gün İstanbul Büyük Kulüp'teki bir topl....................
<end>

<start>
Evvela dişlerimiz döküldü
Sonra saçlarımız
Arkasından birer birer arkadaşlarımız
Şu canım dünyanın orta yerinde
Yalnız başına yapayalnız
Kırılmış kolumuz, kanadımız
Tatlı canımızdan usanmışız
Bir şüphedir sarmış yüreğimizi
Ya kend....................
<end>

<start>
Bütün kitapları yakmalı
Sevda üstüne ne söylemişlerse yalandır
Kitaplara göre insan
Karanlıkta yüzüne bin mumluk lamba tutulmuş
Gözleri, yüreği kamaşmış insandır
Aptaldır, hastadır, kahramandır
Bütün kitapları yakmalı
Sevda üstüne ne söylemişlerse ....................
<end>

<start>
Seni düşünürken 
Bir çakıl taşı ısınır içimde 
Bir kuş gelir yüreğimin ucuna konar 
Bir gelincik açilir ansızın 
Bir gelincik sin....................
<end>

<start>
En azından üç dil bileceksin
En azından üç dilde
Ana avrat dümdüz gideceksin
En azından üç dil bileceksin
En azından üç dilde düşünüp rüya göreceksin
En azından üç dil
Birisi ana dilin
Elin ayağın kadar senin
Ana sütü gibi tatlı
Ana sütü gibi bedava
Nenniler, masallar, küfürler de caba
Ötekiler yedi kat yabancı<....................
<end>

<start>
Önde zeytin ağaçları arkasında yâr
                Sene 1946
                Mevsim
                Sonbahar
Önde zeytin ağaçları neyleyi....................
<end>

<start>
Kirazın derisinin altında kiraz
Narın içinde nar
Benim yüreğimde boylu boyunca
Memleketim var
Canıma ciğerime dek işlemiş
Canıma ciğerime
Sapına kadar.
Elma dalından uzağa düşmez
Ne yana gitsem nafile.
Memleketin hali gözümden gitmez
Binbir yerimden bağlanmışım
Bundan ötesine aklım ermez.
Yerliyim yerli olmasına
ilmik ilmik, damar damar
Yerliyim.
Bir dilim Trabzon peyniri
Bir avuç tiftik
Bir çimdik çavdar
Bir tutam şile bezi gibi
Dişimden tırnağıma kadar
Ressamım.
Yurdumun taşından toprağından şurup gelir nakışlarım
Taşıma toprağıma toz konduranın
Alnını karışlarım
Şairim şair olmasına
Canım kurban şiirin gerçeğine hasına
içerisine insan kokusu sinmiş mısralara vurgunum
Bıçak gibi kemiğe daya....................
<end>

<start>
İki gözünde iki zindan
On parmağında on çeşme nur
Yüreği yanmış tutuşmuş
Sıvas'tan bir aşık gelir.
Kara diken tırmalama yüzünü
Deli poyraz köstekleme hızını
Dağlar taşlar incitmeyin dizini
Yedisinde kaybetmiş iki gözünü
Sıvas'tan Aşık Veysel gelir.
Sekizinde düzenlemiş sazını
Dokuzunda düşmüş garip....................
<end>

<start>
Sevmek
Güzel meslek
Am....................
<end>

<start>
Eskiden yeterdim kendime
Artardım bile
Şimdi....................
<end>

<start>
... ve nihayet gelip çattı 
Bir dilimi zehir zıkkım 
Bir dilimi candan tatlı 
Masallarla indi yere 
Sebil oldu cümle hikâyelere 
Kar....................
<end>

<start>
sana büyük şehirlerden bahsedeceğim.
en büyük camiler orada kurulur, 
en küçük mezarlar orada kazılır
en kara yazılar orda dizilir.
yüksek minarelerde sela verilir, 
....................
<end>

<start>
İstanbul deyince aklıma martı gelir
Yarısı gümüş, yarısı köpük
Yarısı balık yarısı kuş
İstanbul deyince aklıma bir masal gelir
Bir varmış, bir yokmuş
İstanbul deyince aklıma Gülcemal gelir
Anadolu'da toprak damlı bir evde
Gülcemal üstüne türküler söylenir
Süt akar cümle musluklarından
Direklerinde güller tomurcuklanır
Anadolu'da toprak damlı bir evde çocukluğum
Gülcemalle gider İstanbul'a
Gülcemalle gelir
İstanbul deyince aklıma
Bir sepet kınalı yapıncak gelir
Şehzadebaşı'nda akşam üstü
Sepetin üstünde üç tane mum
Bir kız yanaşır insafsızca dişi
Boyuna bosuna kurban olduğum
Kalın dudaklarında yapıncağın balı
Tepeden tırnağa arzu dolu
Sam yeli söğüt dalı harmandalı
Bir şarap mahzeninde doğmuş olmalı
Şehzadebaşı'nda akşam üstü
Yine zevrak-ı derunum
Kırılıp kenara düştü
İstanbul deyince aklıma Kapalıçarşı gelir
Dokuzuncu Senfoniyle kolkola
Cezayir marşı gelir
Dört başı mamur bir gelin odası
Haraç mezat satılmakta
Bir gelinle güvey eksik yatakta
Köşede sedef kakmalı tombul bir ut
Tamburi Cemil Bey çalıyor eski plakta
Sonra ellerinde şamdanlar nargileler
Paslı Acem kılıçları
Amerikan kovboyları
Eller yukarı
Ne kadar da beyaz elbiseleri
Amerikan deniz erleri
Kocaman bir papatyadan yolunmuşlar gibi
Sütten duru buluttan beyaz
Beyazın böylesine ölüm yakışır mı dersin
Yakışmaz
Ama harbederken onlara
Bambaşka elbiseler giydirirler
Kan rengi, barut rengi, duman rengi
Kin tutar kir tutmaz
İstanbul deyince aklıma
Kocaman bir dalyan gelir
Kimi paslı bir örümcek ağı gibi
Gerinir Beykoz'da
Kimi Fenerbahçe'de yan gelir
Dalyanda kırk tane Orkinos
Kırk değirmen taşı gibi dönmektedir
Orkinos dediğin balıkların şahı Orkinos mavzerle gözünden vurulur
Denizin içinde ağaçlar devrilir
Kan çanağına döner dalyanın yüzü
Camgöbeği yeşili bulanır
Bir çırpıda kırk Orkinos
Reisin sevinçten dili dolanır
Bir martı gelir konar direğe
Atılan Kolyosu havada yutar
Bir başkasını beklemez gider
Balıkçı gülümser tatlı tatlı
Adı Marikadır bu martının der
Her zaman böyle gelir böyle gider
İstanbul deyince aklıma Adalar gelir
Dünyanın en kötü Fransızcası orda harcanır
Çalımından geçilmez altmışlık madamların
Ağzı dili olsa da tenhadaki çamların
Görüp göreceği rahmeti anlatsa insanların
İstanbul deyince aklıma kuleler gelir
Ne zaman birinin resmini yapsam öteki kıskanır
Ama şu Kızkulesinin aklı olsa
Galata kulesine varır
Bir sürü çocukları olur
İstanbul deyince aklıma
....................
<end>

<start>
Silanin ufak tefek yollari
Agridan sizidan tutmaz elleri
Tepeden tirnaga siir gulleri
Yigitim aslanim aman burda yatiyor
Bugun efkarliyim acmasin guller
Yigitimden kotu haber verirler
Demirden dosegi tastan sedirler
Yatak diken diken yastik batiyor
Yigitim aslanim aman burda yatiyor
Bir subat gecesi tutuldu dilin
Silaha bicaga varmadi elin
ne ana ne baba ne kiz ne gelin
Yigitim aslanim aman burda yatiyor
Ne bir haram yedin ne bir cana kiydin
Ekmek kadar temiz su gibi aydin
Hic kimse duymadan hukumler giydin
Yigit....................
<end>

<start>
Bir kelime buldum çın çın öter; 
Adı candır. 
Bir erik kopardım can dalından; 
İçi can dolu, 
Adı can, yaprağı can, lezzeti candır. 
Bir gölge d....................
<end>

<start>
ulan karınca
46'ncı kata nasıl çıktın
merdivenle mi
asansöre mi bindin?
ulan insan 
kendini beğenmiş şaşkın
demek senin ....................
<end>

<start>
Kağıttan bir gemi yaptım küçücük
Ya 5 öpücük sığar içine
Ya 10 öpücük
Kız kardeşim
10 öpücük batar bu gemi de....................
<end>

<start>
Su sılanın ufak tefek yolları
Ağrıdan sızidan tutmaz elleri 
Tepeden tirnaga siir gülleri 
Yigidim aslanim burda yatiy....................
<end>

<start>
Yılda bir kere çıldırır ağaçlar sevincinden
Rabbim ne güzel çıldırır.
Yılda bir kere uzatır avuçlarını yaprak; 
Sevincinden titreyerek.
Yılda bir kere kendini verir toprak
....................
<end>

<start>
Gönül, kararın bulurum
Ten yıpranır, elden gider.
Üstüne ki....................
<end>

<start>
İzmir'de bir ağaç gördüm
Adı karabiberdi karabiber
Yaprağının ucunu ısırdım
Tadı karabiberdi karabiber.
Bir yaşıma daha girdim
Biber dediğin tuzluğa yaraşır
Fidesi olur fidan olur
Bir çınar boyunda karabiber
İnsanın başı döner
Çiçek mi, meyva mı, tohum mu nedir
Nar tanesi gibi pırıl p....................
<end>

<start>
Seni bigüzel giymişim içime gavurun kızı
....................
<end>

<start>
Erimek belirsizce herşeyde,
Karışmak sulara ....................
<end>

<start>
Yaşadım!
Erik ağaçları şahidimdir
Yıldızlar şahidimdir.
Yaşadım!
Avuçları....................
<end>

<start>
Agac butun
Isik butun
Meyve butun
Benim dunyam paramparca.
Buyuk bir a....................
<end>

<start>
Dostluğumuz güzel bir kuştu
Alkanat morkanat belalı bir kuş
Alkanat morkanat pahalı bir kuş
Otuz yıl nuh demiş kafeste durmuş
Kadrini bilmemişiz uçmuş
Uçar ayak olmayacak yerler sıçmış
Oluyor böyle şeyler oluyor
Canıma değdikçe canım acıyor
Elime değdikçe elim yanıyor
Çok uzaklarda bir yer kanıyor
Yo olduğun gibi görün diyor
Ya göründüğün gibi ol
Dol karabakır 
Dol karabakır
Dol karabakır
Olur mu böyle olur mu?
	Olur
yersiz bir çalım bir azame....................
<end>

<start>
Simsiyah
Bembeyaz
Bomb....................
<end>

<start>
Şu karşıdaki delikli kutuya ev derler
İnsanoğulları burada yer burada içer
Ve daha tuh....................
<end>

<start>
Keçiyi yardan uçuran
Bir tutam ottur
Gözümün önüne geliyor keçi
Hala cıvıl cıvıl gözlerinin içi<....................
<end>

<start>
Bir yanım tuz,
Bir yanım şeker
Tuzdan ya....................
<end>

<start>
her şiir boydanboya 
bir ıssızlıktır artık 
dizelerse giderek daha tenhâ
acının düzyazısı olmaya 
hazır mı sözlerin kışı? 
aşklar! onl....................
<end>

<start>
iste doğu, ki sen ki sanki
pir sultan ile baki efendiyi
sırmalı bir çiğdemde birleştirerek
Rumeli kılan dize
iste doğu, hilkati güzün
ne zaman giydiysek o kadar hüzün
ve ağır, ürkek ve beyaz
bir sülüne benzeyen örtümüzün
kat kat altındaki sağır bir hırka....................
<end>

<start>
Butun o aşkları yazdı da ne oldu
Gülleri çocukl....................
<end>

<start>
bir ay doğar umarsız gözlerinden
bir ay batar bedir allah
karanlıklar bir silâh kahrı gibi oturur yüreğime
iflah olmaz bir silâ....................
<end>

<start>
Zaman iyice alçaldı... aşklar
görünür oldular ve 'mazi kalbimde yara...'
o konak, yıkık, harap, anımsıyorum,
bulutlar ağır ağır i....................
<end>

<start>
Sen benim kalbimin bakıcısısın
 Güldeki karanlık yazıdan bir mesel
 Sussam razı degil dile
 Konussam derin v....................
<end>

<start>
biz batan güne sahip çıktığımızda
ay, Bitlis’te sari tutun
ya da bir akarsu imgesi
gibi yiğit ve butun
bir ağıttı
kadınlarımızda
onlar hüznü bir çeyiz
çileyi ince bir nergis
ve gülerken bir dağ silsilesi
taşırlar
ve birer ac....................
<end>

<start>
1. bedreddin
mübalağa aksam olur
güz, nefti dolaklarını kuşanır da gelir
yaprağın fetrete düştüğü zaman
sen ey yaz günlerini
top top ak çuhaya tebdil eyleyip
ve bir solgun gülümseme olarak
eğnine giyen saman
buy....................
<end>

<start>
doğunun bebeleri tas bebek
değildir; say ki onlara cefa
ince yaralı bir gömlek
ve ninniler en çok aksamları zor
say ki onlar ağlarken lor
sac ki g....................
<end>

<start>
benim yüzümdür iste, mağrur, kalın, şizofren; 
unutmak ve aynayla, aşklarla azalmada; 
ben gideli beridir Hilmi yavuz ile ben
bazen burdayız iste, bazen de ürkünç oda....................
<end>

<start>
acı biziz, biziz yine
bir büyük bozguna yol olduğumuz
artık ne acem bahçesi
ne acem mülkü
ne de yaprakla
örtülü havuz
bir kaç gün sonbahar ile talan edilip....................
<end>

<start>
mevsimidir,
kendi hüznüme döndüm...
akşam annemle aramda 
		 bir süs
gibi dururdu;
saatler rikkatle vururdu;
		 özensiz		
bir eşya kuraklığı
dağılmış bahçem....................
<end>

<start>
aksam en güzel masaldır
iyi anlatılırsa
doğru olan herselde biraz
öfke, biraz yılgınlık vardır
der, bir kıssa
cam incelince şarap da incelir
yasam acıdan kır....................
<end>

<start>
7. birinci Mehmet
bedreddin yasıyor mu hala?
Ben ki yazmalara ve bala
hükmedendim; ihaneti gül diye
resmedendim; denizin gönderine ölümü
çektirendim ben,....................
<end>

<start>
sevda derinlerdedir, oysa Ferhat
üstünü kazmada dağın
kalbimin, yani o yağmur
ve acıdan ocağın
madenini, laciverdi ve mahmur
bir ağrıyla delm....................
<end>

<start>
ikimizdik, sen ve ben, bir çiçekle
onun tomurcuğu arasında bir yerde;
öylece durur muyduk, ikimiz gibi?
dâima birlikte olurduk  hüzün....................
<end>

<start>
erguvanlar geçip gittiler bahçelerden
geriye sadece erguvanlar kaldı
şair! bahçelere özenecek ne vardı? 
işte tenhâ her yanımız, hep tenhâ
ne aradık sözcüklerin kuytularında
n....................
<end>

<start>
Kus sananlar yanıldılar
Bir bakıştır dedi kimi
Belki de bir bakış kuşu
Kimseler bilmiyor hala
Güzelliği yaz iklimi
Çiçek boyunca susuşu
Uç....................
<end>

<start>
2. börklüce Mustafa
biz ki sevdamızı, alaca
kil bir heybe gibi sunduk
aba terlikle denizi yürüyenlere
şavkımız dağlara vurunca
börklüce Mustafa, yonca
ve hançerlerin piri
....................
<end>

<start>
ben hep yollar düşledim
derin yollarda yürürken
yollar gül sesleridir
beni yazın ta içine çağıran
gitsem mi? yoksa daha 
                              erken
mi akşamın kovanında....................
<end>

<start>
iste Solhan ve iste kocaman
dağlarıyla kalaba
ve gülleriyle hisim
olduğumuz Palu
gözleri korkunç bir deprem
hem asli, hem kerem
gibi yanan suvar:
İbrahim talu
iste aksam ve iste Çapakçur
ve Çapakçur’da aksam
bir divanıharp gibi kurulur
ağır giden bulut müfrezeleri
hem bulanık hem firari
yağmur
ve bir vur emri gibi ansızın
bir akar suya doğrulur
Hınıs’tan kopan süvari:
İbrahim talu
iste can eseren koyu ve kar
kar, palandöken dağlarınd....................
<end>

<start>
aynalar dolaşıyor, bu kentin aynaları; 
sözlerim sisli sözler ve aşklar kırılmada; 
aşklardan isteniyor, ah, orda olmaları...
kendini odalara benzeten odalarda,
aynalar göğe ağar,....................
<end>

<start>
. beyaz id pasa
gün aksamlıdır devletlim
elbet biz de ölürüz
gözüm hep o asılmışta kaldı
sanki karanfil zülfünü dokmuş de
şimşir topuzlu bir gürz
indi....................
<end>

<start>
bir ince suydum, ezildimdi, basıldı
üstüme, kaldı ayak izleri suda; 
bir menzilden ötekine... nasıldı
gitmek? ağrdı çöl, kuytulardı, pusuda...
baktılar, hara....................
<end>

<start>
ben kimden koptumdu, akşamlar depresşif, manik
bir aynayla beni bağladı bana... pis
bir kitap çöküntüsü: o, ben’im! kuğularla garanik
-i ulyá!.. sürüngen giysileriyle iblis;
alan da o’ydu....................
<end>

<start>
Bir gülün açılması devrimdir
Bildiğin anladığın bir devrim
Kim bilir nereye varmışlığımız
Bir av sonu ağırlayan gö....................
<end>

<start>
bir kapı açıldı, ansızın, baktık:
akşam!.. kimse benzemez oldu kendine;
kimbilir ne kadar hüzünlü artık,
bir odadan ötekine geçmek bile...
sen neysen o kadarsın, ey akşa....................
<end>

<start>
yollar belli belirsiz yükseliyor
yollar yakut uzaklıklardır
ve onlara ulaşmak, kimbilir
ne kadar, ne kadar zor...
yunus yana yana yürüdüydü
mevlânâ döne döne
bense kana kana yürürdüm
bir şair, neydi adı, * şöyle diyor:
bir gülün biraz daha gül, 
bir hüznün biraz daha hüzün 
oluşu gibiydik
ayrıyken de, birl....................
<end>

<start>
Ey bakışlar ustası umutlar pehlivanı
Sen anlatt....................
<end>

<start>
ben tenime yürürüm, tenim benim gereksiz
et parçası, atılmış, duruyor bir kenarda...
áh, aşklar vardır şimdi, amaçsız ve ereksiz
birlikte dolaşırlar; yırtıcı ve hovarda...
bel....................
<end>

<start>
Aşkın aldı benden beni 
Bana seni gerek seni 
Ben yanarım dün ü günü 
Bana seni gerek seni
Ne varlığa sevinirim 
Ne yokluğa yerinirim 
Aşkın ile avunurum 
Bana seni gerek seni
Aşkın aşıklar oldurur 
Aşk denizine daldırır 
Tecelli ile doldurur 
Bana seni gerek seni
Aşkın şarabından içem 
Mecnun olup dağa düşem 
Sensin dünü gün endişem 
Bana seni gerek seni
Sufilere sohbet gerek 
Ahilere ahret gerek 
Mecnunlara Leyla gerek 
Bana seni gerek seni
Eğer beni öldüreler 
Külüm göğe savuralar 
Toprağım anda çağıra 
Bana seni gerek seni
Cennet cennet dedikleri 
Birkaç köşkle birkaç huri 
İsteyene Ver anları 
Bana seni gerek seni
Yunus'dürür benim adım 
Gün geçtikçe artar odum 
İki cihanda maksudum 
Bana seni gerek seni
<end>

<start>
Canım kurban olsun senin yoluna,
Adı güzel, kendi güzel Muhammed,
Şefâat eyle bu kemter kuluna,
Adı güzel, kendi güzel Muhammed
Mü'min olanların çoktur cefâsı,
Ahirette olur zevk-u sefâsı,
On sekiz bin âlemin Mustafâ'sı,
Adı güzel, kendi güzel Muhammed
Yedi kat gökleri seyrân eyleyen,
Kûrsûnün üstünde cevlân eyleyen.
Mi'râcda ümmetin Hak’dan dileyen,
Adı güzel, kendi güzel Muhammed
Ol çâriyâr anın gökler yâridir,
Anı seven günahlardan beridir,
On sekiz bin âlemin serveridir, 
Adı güzel, kendi güzel Muhammed
Aşık Yunus neyler iki cihânı sensiz,
Sen Hak Peygambersin şeksiz, gümânsız
Sana uymayanlar gider imânsız,
Adı güzel, kendi güzel Muhammed.
<end>

<start>
Miskin Adem oğlanı,nefse zebun olmuşdur
Hayvan canavar gibi,otlamağa kalmıştır
Hergiz ölümün sanmaz,ölesi günin anmaz
Bu dünyadan usanmaz,gaflet önin almışdur
Oğlanlar öğüt almaz,yiğitler tevbe kılmaz
Kocalar taat kılmaz,sarp rüzgar olmuştur
Beğler azdı yolundan,bilmez yoksul halinden 
Çıktı rahmet gölünden,nefs gölüne dalmışdur
Yunus sözi alimden,zinhar olma zalimden
Korkadurın ölümden,cümle doğan ölmüşdür.
<end>

<start>
İşitin ey yârenler, 
Kıymetli nesnedir aşk. 
Değmelere bitinmez, 
Hürmetli nesnedir aşk.
Hem cefadır hem safâ
Hamza'yı attı Kaf'a.
Aşk iledir Mustafa,
Devletli nesnedir aşk.
Dağa düşer kül eyler, 
Gönüllere yol eyler, 
Sultanları kul eyler, 
Hikmetli nesnedir aşk.
Kime kim vurdu ok? 
Gussa ile kaygu yok. 
Feryad ile âhı çok, 
Firkatli nesnedir aşk.
Denizleri kaynatır, 
Mevce gelir oynatır. 
Kayaları söyletir, 
Kuvvetli nesnedir aşk.
Akılları şaşırır,
Deryalara düşürür.
Nice ciğer pişirir,
Key odlu nesnedir aşk.
Miskin Yunus n'eylesin? 
Derdin kime söylesin? 
Varsın dostu toylasın, 
Lezzetli nesnedir aşk.
<end>

<start>
Yalancı dünyaya konup göçenler
Ne söylerler ne bir haber verirler
Üzerinde türlü otlar bitenler
Ne söylerler ne bir haber verirler
Kiminin başında biter ağaçlar
Kiminin başında sararır otlar
Kimi masum kimi güzel yiğitler
Ne söylerler ne bir haber verirler
Toprağa gark olmuş nazik tenleri
Söylemeden kalmış tatlı dilleri
Gelin duadan unutman bunları
Ne söylerler ne bir haber verirler
Yunus derki gör taktirin işleri
Dökülmüştür kirpikleri kaşları
Başları ucunda hece taşları
Ne söylerler ne bir haber verirler
<end>

<start>
Dağlar ile taşlar ile
Çağırayım Mevlâm seni
Seherlerde kuşlar ile
Çağırayım Mevlâm seni
Sular dibinde mâhiyle
Sahralarda âhû ile
Abdal olup yâhû ile
Çağırayım Mevlâm seni
Gök yüzünde İsâ ile
Tûr dağında Mûsâ ile
Elimdeki asâ ile
Çağırayım Mevlâm seni
Derdi öküş Eyyûb ile
Gözü yaşlı Ya’kûb ile
Ol Muhammed mahbûb ile
Çağırayım Mevlâm seni
Hamd ü şükrullah ile,
Vasf-ı Kulhüvallah ile
Daima zikrullah ile,
Çağırayım Mevlam seni
Bilmişim dünya halini
Terk ettim kıyl ü kâlini
Baş açık ayak yalını
Çağırayım Mevlâm seni
Yûnus okur diller ile
Ol kumru bülbüller ile
Hakkı seven kullar ile
Çağırayım Mevlâm seni
<end>

<start>
Aşkın aldı benden beni 
Bana seni gerek seni 
Ben yanarım dün ü günü 
Bana seni gerek seni
Ne varlığa sevinirim 
Ne yokluğa yerinirim 
Aşkın ile avunurum 
Bana seni gerek seni
Aşkın aşıklar oldurur
Aşk denizine daldırır
Tecelli ile doldurur
Bana seni gerek seni
Aşkın şarabından içem
Mecnun olup dağa düşem
Sensin dünü gün endişem
Bana seni gerek seni
Sufilere sohbet gerek
Ahilere ahret gerek
Mecnunlara Leyla gerek
Bana seni gerek seni
Eğer beni öldüreler 
Külüm göğe savuralar 
Toprağım anda çağıra 
Bana seni gerek seni
Cennet cennet dedikleri 
Birkaç köşkle birkaç huri 
İsteyene Ver anları
Bana seni gerek seni
Yunus'dürür benim adım 
Gün geçtikçe artar odum 
İki cihanda maksudum 
Bana seni gerek seni
<end>

<start>
Yusuf; u kaybettim Kenan ilinde
Yusuf bulunur, Kenan bulunmaz
Bu aklı fikr ile Leyla bulunmaz
Bu ne yaredir ki çare bulunmaz
Aşkın pazarında canlar satılır
Satarım canımı alan bulunmaz
Yunus öldü deyu selan verirler
Ölen beden imiş, aşıklar ölmez
<end>

<start>
Bir kez gönül yıktın ise
Bu kıldığın namaz değil 
Yetmiş iki millet dahi 
Elin yüzün yumaz değil
Bir gönülü yaptın ise 
Er eteğin tuttun ise 
Bir kez hayır ettin ise 
Binde bir ise az değil
Yol odur ki doğru vara 
Göz odur ki Hak'kı göre 
Er odur alçakta dura 
Yüceden bakan göz değil
Erden sana nazar ola
İçin dışın pür nur ola 
Beli kurtulmuştan ola 
Şol kişi kim gammaz değil
Yunus bu sözleri çatar
Sanki balı yağa katar
Halka matahların satar
Yükü gevherdir tuz değil
<end>

<start>
Keleci bilen kişinin yüzünü ağ ede bir söz
Sözü pişirip diyenin işini sağ ede bir söz
Söz ola kese savaşı söz ola bitire başı
Söz ola ağılı aşı bal ile yağ ede bir söz
Kelecilerin pişirgil yaramazını şeşirgil
Sözün us ile düşürgil dimegil çağ ede bir söz
Gel ahî ey şehriyâri sözümüzü dinle bâri
Hezâr gevher ü dinârı kara taprağ ede bir söz
Kişi bile söz demini demeye sözün kemini
Bu cihân cehennemini sekiz uçmağ ede bir söz
Yürü yürü yolun ile gâfil olma bilin ile
Key sakın ki dilin ile cânına dağ ede bir söz
Yûnus imdi söz yatından söyle sözü gayetinden
Key sakın o şeh katından seni ırağ ede bir söz
<end>

<start>
Giderim ben yol sıra yavlak uzanmış bir ağaç 
Böyle lâtif böyle şirin gönlüm aydur birkaç sır aç
Böyl’uzamak ne manâdır çünkü bu dünya fânîdir 
Bu fuzûllük nişânıdır gel beri miskinliğe geç
Böyle lâtif beziniben böyle şirîn düzünüben 
Gönül Hakk’a uzanuban dilek nedir neye muhtâç
Ağaç karır devrân döner kuş budağa birkez konar 
Dahi sana kuş konmamış ne güvercin ne hod turaç
Bir gün sana zevâl ere yüce kaddin ine yere
Budakların oda gire kaynaya kazan kıza saç
Er sırrıdır sırrın senin er yeridir yerin senin
Ne yerdedir yerin senin sana sorarım ey ağaç
Yunus Emre sen bir nice eksikliğin yüz bin onca
Kur’ağaca yol sorunca teferrüclen yoluna geç
<end>

<start>
İşidün ey ulular,Ahır zaman olusar
Sağ müslüman seyrekdür,Ol da güman olusar
Danışman okur tutmaz,Derviş yolun gözetmez
Bu halk öğüt işitmez,Ne sarp zaman olısar
Gitti beyler mürveti,Binmişler birer atı
Yediğü yoksul eti,içtiğü kan olısar
Ne acayip sergüzeştler,Bağrım dolu serzenişler
Durmaz akar kanlı yaşlar,Aksa gerek şimden gerü.
<end>

<start>
İlim ilim bilmektir 
İlim kendin bilmektir 
Sen kendin bilmezsin 
Ya nice okumaktır
Okumaktan murat ne 
Kişi Hak'kı bilmektir 
Çün okudun bilmezsin 
Ha bir kuru ekmektir
Okudum bildim deme 
Çok taat kıldım deme 
Eğer Hak bilmez isen 
Abes yere gelmektir
Dört kitabın mânâsı
Bellidir bir elifte
Sen elifi bilmezsin 
Bu nice okumaktır
Yiğirmi dokuz hece 
Okursun uçtan uca 
Sen elif dersin hoca 
Mânâsı ne demektir
Yunus Emre der hoca 
Gerekse bin var hacca 
Hepisinden iyice
Bir gönüle girmektir
<end>

<start>
Dilsizler haberini kulaksız dinleyesi
Dilsiz kulaksız sözün can gerek anlayası
Dinlemeden anladık anlamadan eyledik
Gerçek erin bu yolda yokluktur sermayesi
Biz sevdik aşık olduk sevildik maşuk olduk
Her dem yeni dirlikte sizden kim usanası
Yetmiş iki dilcedi araya sınır düştü
Ol bakışı biz baktık yermedik am-u hası
Miskin yunus ol veli yerde gökte dopdolu
Her taş altında gizli bin imran oğlu musi.
<end>

<start>
Vaktinize hazır olun, 
Ecel varır gelir Birgün 
Emanettir kuşa canın 
Sahib vardır alır birgün
Nice bin kerre kaçarsın 
yedi deryalar geçersin 
pervaz vuruban kaçarsın 
Ecel seni bulur birgün
iş bu meclie gelmeyen 
anıp nasihat almayan 
eliften bayı bilmeyen 
okur kişi olur birgün
tutmaz olur tutan eller 
çürür şu söyleyen diller 
sevip kazandıgın mallar 
varislere kalır birgün
Yunus sözün bunu söyler 
aşkın Deryasını boylar 
Şu yüce köşkler saraylar 
Viran olur kalır Bİrgün!
<end>

<start>
Ben yürürm yana yana
Aşk boyadı beni kana
Ne akîlem ne divâne
Gel gör beni aşk neyledi
Gâh eserim yeller gibi
Gâh tozarım yollar gibi
Gâh akarım seller gibi
Gel gör beni aşk neyledi
Akarsularım çağlarım
Dertli ciğerim dağlarım 
Şeyhim anuban ağlarım
Gel gör beni aşk neyledi
Ya elim al kaldır beni
Ya vaslına erdir beni
Çok ağlattın güldür beni
Gel gör beni aşk neyledi
Ben yürürüm ilden ile
Şeyh anarım dilden dile
Gurbette halim kim bile 
Gel gör beni aşk neyledi
Mecnun oluban yürürüm
O yâri düşte görürüm
Uyanıp melûl olurum
Gel gör beni aşk neyledi
Miskin Yunus bîçâreyim
Baştan ayağa yâreyim
Dost ilinden âvâreyim
Gel gör beni aşk neyledi
<end>

<start>
Hakiykatin ma'nisin şerh ile bilmediler
Erenler bu dirliği riye dirilmediler
Hakiykat bir denizdir şeriattır gemisi
Çoklar gemiden çıkıp denize dalmadılar
Bular geldi tapıya şeriat tuttu durur
İçeri giribeni ne varın bilmediler
Dört kitabı şerh eden asıdır hakıykatte
Zira tevsir okuyup ma'nisin bilmediler
Yunus adın sadıktır bu yola geldin ise
Adın değşirmeyenler bu yola gelmediler.
<end>

<start>
Gözüm seni görmek için elim sana ermek için
Bu gün canım yolda kodum yarın seni bulmak için
Bu gün canım yolda koyam yarın ivazın veresin
Arz eyleme uçmağını hiç arzum yok uçmak için
Benim uçmak neme gerek hergiz gönlüm ona bakmaz
İşbu benim zarılığım değildürür bir bağ için
Uçmak uçmağım dediğin mü'minleri yeltediğin
Vardır ola bir kaç huri arzum yoktur koçmak için
Bunda dahi verdin bize ol huriyi çiftü helal
Ondan geçti arzum tamam arzum sana ermek için
Sufilere ver sen onu bana seni gerek seni
Haşa ben terkedem seni şol bir evle çardak için
Yunus hasretdürür sana hasretini göster ona
İşin zulüm değil ise dad eylegil istedi çün.
<end>

<start>
Tenimden canım süzülür,iki gözlerim süzülür
Dilim tetiği bozulur,Allah sana yalvaralım
Salacımı götürdüler,Musallaya yatırdılar
Görklü tekbir getirdiler,Allah sana yalvaralım
Varıp mülketime düşüp,indirdiler beni şeşip
Toprağım örterler eşip,Allah sana yalvaralım
Topraklara düşürdüler,el toprağa üşürdüler
Taşlar ile bastırdılar,Allah sana yalvaralım
Kaldım bir karanlık yerde,ayrığı varmaz o yerde
Sataştım bir acep derde,Allah sana yalvaralım.
<end>

<start>
Ben yürürüm yane yane
Aşk boyadı beni kane
ne akilem ne divane
gel gör beni aşk neyledi
akar sulayın çağlarım
dertli ciğerim dağlarım
Şeyhim anuban ağlarım
gel gör beni aşk neyledi
miskin yunus bi'çareyim
dost ilinden avareyim
gell gör beni aşk neyledi
<end>

<start>
Geldi geçti ömrüm benim
Şol yel esip geçmiş gibi
Hele bana şöyle gelir
Şol göz yumup açmış gibi
İş bu söze Hak tanıktır
Bu can gövdeye konuktur
Bir gün ola çıka gide
Kafesten kuş uçmuş gibi
Miskin adem-oğlanını
Benzetmişler ekinciye
Kimi biter kimi yiter
Yere tohum saçmış gibi
Bu dünyada bir nesneye
Yanar içim göynür özüm
Yiğit iken ölenlere
Gök ekini biçmiş gibi
Bir hastaya vardın ise
Bir içim su verdin ise
Yarın anda karşı gele
Hak şarabın içmiş gibi
Bir miskini gördün ise
Bir eskice verdin ise
Yarın anda sana gele
Hulle donun biçmiş gibi
Yunus Emre bu dünyada
İki kişi kalır derler
Meger Hızır, İlyas ola
Ãb-i hayat içmiş gibi
<end>

<start>
Be hey kardaş hakk'ı bulammı dersin,
Hakk'a yarar amel işlemeyince
Tarikat sırrına eremmi dersin,
Kamil mürşid sana söylemeyince.
Özenirsen gardaş, tevhide özen.
Tevhiddir nefsinin kal'asın bozan
Hiç kendi kendine kaynarmı kazan
Çevre yanın ateş eylemeyince.
Değme kişi gönül evin düzemez
Hakk'ın taktirini kimse bozamaz.
Tarikat ummandır dalıp yüzemez,
Aşkın deryasını boylamayınca.
Aşkım galip geldi yüreğim harlar
Aşık olan ar-ı namusu neyler
Behey yunus sana söyleme derler
Ya ben öleyimmi söylemeyince.
<end>

<start>
Girdim Aşkın denizine bahrılayın yüzer oldum
Geştediben denizler Hızır'layın gezer oldum
Cemalini gördüm düşte çok aradım yazda kışta
Bulamadım dağda taşta denizleri süzer oldum
Sordum deniz malikine ırak değil salığına
Girdim gönül sınığına gönülleri düzer oldum
Viran gönlüm eyledim şar bunculayın şar nerde var
Haznesinden aldım gevher dükkan yüzün bozar oldum
Ben ol dükkan-dar kuluyum gevherler ile doluyum
Dost bağının bülbülüyüm budaktab-n gül üzer oldum
Ol budakta biter iman iman bitse gider güman
Dün gün isim budur heman nefsime bir tatar oldum
Canım bu tene gireli nazarım yoktur altına
Düştüm ayaklar altına topraklayın tozar oldum
Tenim toprak tozar yolca nefsim iltir beni önce
Gördüm nefsin burcu yüce kazma aldım kazar oldum
Kaza kaza indim yere gördüm nefsin yüzü kara
Hümeti yok resul'lere bentlerini bozar oldum
Bu nefs ile dünya fani bu dünyaya gelen hanı
Aldattın ey dünya beni işlerinden bezer oldum
Yunus sordu girdi yola kamu gurbetleri bile
Kendi ciğerim kanıyla vasf-ı halim yazar oldum
<end>

<start>
Cana cefa kıl ya vefa
Kahrın da hoş, lutfun da hoş,
Ya derd gönder ya deva,
Kahrında hoş, lutfun da hoş.
Hoştur bana senden gelen:
Ya hilat-ü yahut kefen,
Ya taze gül, yahut diken..
Kahrında hoş lutfun da hoş.
Gelse celalinden cefa
Yahut cemalinden vefa,
İkiside cana safa:
Kahrın da hoş, lutfun da hoş.
Ger bağ-u ger bostan ola.
Ger bendü ger zindan ola,
Ger vasl-ü ger hicran ola,
Kahrın da hoş, lutfun da hoş.
Ey padişah-ı Lemyezel! 
Zat-ı ebed, hayy-ı ezel! 
Ey lutfu bol, kahrı güzel! 
Kahrında hoş, lutfun da hoş.
Ağlatırsın zari zari,
Verirsen cennet-ü huri,
Layık görür isen nari,
Kahrında hoş, lutfun da hoş.
Gerek ağlat, gerek güldür,
Gerek yaşat gerek öldür,
Aşık Yunus sana kuldur,
Kahrında hoş, lutfun da hoş.
<end>

<start>
Ben dervişim diyene, bir ün edesim gelir
Seğirdüben sesine, varıp yetesim gelir
Sırat kıldan incedir, kılıçtan keskincedir 
Varıp anın üstüne, evler yapasım gelir
Altında gayya vardır, içi nar ile pürdür
Varuben ol gölgede, biraz yatasım gelir
Oda gölgedir deyu, ta'n eylemen hocalar
Hatırınız hoş olsun, biraz yanasım gelir
Ben günahımca yanam, rahmet suyunda yunam 
İki kanat takınam, biraz uçasım gelir
Andan Cennete varam, Cennette huriler görem 
Huri gılmanı, bir bir koşasım gelir
Derviş Yunus bu sözü, eğri büğrü söyleme 
Seni sigaya çeken bir Molla kasım gelir
<end>

<start>
Aşksızlara verme öğüt,
Öğüdünden alır değil.
Aşksız kişi hayvan olur,
Hayvan öğüt bilir değil.
Eksik olman ehillerden,
Kaça görün cahillerden.
Tanrı bîzar bahîlerden,
Bahîl dîdâr görür değil.
Boz yapalak devlengece,
Emek yeme erte gece.
Onun işi göstepektir,
Salıp ördek alır değil.
Şah balaban, şâhin doğan,
Zîhî öğmüş onu öğen.
Doğan zaif olur ise,
Doğanlıktan kalır değil.
Kara taşa su koyarsan,
Elli yıl ıslatır isen.
Heman taş gine bayağı,
Hünerli taş olur değil.
Ol iki cihan güneşi,
Zâhir dünyasın değşirdi.
Câhil onu öldü sanır,
Ol Hub sağdır, ölür değil.
Yunus olma câhillerden,
Irak olma ehillerden,
Câhil ne var mümin ise,
Câhillikten kalır değil.
<end>

<start>
Erenlerin gönlünde ol sultan dükkan açtı
Nice bizim gibiler anda konuban geçti
Cümle erenler uçtu dağlar yazılar geçti
Aşk kazanına düştü kaynayıbanı pişti
Bu dünyanın meseli benzer murdar gövdeye
İtler gövdeye düştü Hak dostu kodu geçti
Aşıkmı diyem ona can terkini urmadı
Aşık ona diyeler kim melamete düştü
Yine esridi Yunus Taptuk yüzün görelden
Meğer onun gölünden bir cur'a şerbet içti
<end>

<start>
Hak bir gönül verdi bana 
Ha demeden hayrân olur
Bir dem gelir şâdân olur 
Bir dem gelir giryân olur
Bir dem sanasın kış gibi 
Şol zemheri olmuş gibi
Bir dem beşâretden doğar 
Hoş bağ ile bostân olur
Bir dem gelir söyleyemez 
Bir sözü şerh eyleyemez
Bir dem dilinden dür döker 
Dertlilere dermân olur
Bir dem çıkar arş üzere 
Bir dem iner taht-es-serâ
Bir dem sanasın katredir 
Bir dem taşar ummân olur
Bir dem cehâletde kalır 
Hiç nesneyi bilmez olur
Bir dem dalar hikmetlere 
Câlînus u Lokmân olur
Bir dem dev olur yâ peri 
Vîrâneler olur yeri
Bir dem uçar Belkîs ile 
Sultân-ı ins ü cân olur
Bir dem varır mescidlere 
Yüz sürer anda yerlere
Bir dem varır deyre girer 
İncil okur ruhbân olur
Bir dem gelir Îsâ gibi 
Ölmüşleri diri kılar
Bir dem girer kibr evine 
Fir'avn ile Hâmân olur
Bir dem döner Cebrâil'e 
Rahmet saçar her mahfile
Bir dem gelir gümrâh olur 
Miskin Yunus hayrân olur
<end>

<start>
Girdim aşkın denizine bahrılayın yüzer oldum
Geştediben denizleri Hızır'layın gezer oldum
Cemalini gördüm düşte çok aradım yazda kışta
Bulamadım dağda taşta denizleri süzer oldum
Sordum deniz malikine ırak değil salığına
Girdim gönül sınığına gönülleri düzer oldum
Viran gönlüm eyledim şar bunculayın şar nerde var
Haznesinden aldım gevher dükkan yüzün bozar oldum
Ben ol dükkan-dar kuluyum gevherler ile doluyum
Dost bağının bülbülüyüm budaktan gül üzer oldum
Ol budakta biter iman iman bitse gider güman
Dün gün isim budur heman nefsime bir Tatar oldum
Canım bu tene gireli nazarım yoktur altına
Düştüm ayaklar altına topraklayın tozar oldum
Tenim toprak tozar yolca nefsim iltir beni önce
Gördüm nefsin burcu yüce kazma aldım kazar oldum
Kaza kaza indim yere gördüm nefsin yüzü kara
Hümeti yok Peygamber'e bentlerini bozar oldum
Bu nefs ile dünya fani bu dünyaya gelen hanı
Aldattın ey dünya beni işlerinden bezer oldum
Yunus sordu girdi yola kamu gurbetleri bile
Kendi ciğerim kanıyla vasf-ı halim yazar oldum
<end>

<start>
Kevser havuzuna dalanlar,Ölmezden öndün ölenler
Nefsini düşman bilenler,Konar tuba dallarına
Alem düşman olur ise,Beni dost'tan ırımaya
Dost kanda ise ben anda,Düşmanlık arımaya
Dost ehli bizim ile hem,Dost burdadır bize ne gam
Yüz bin cehd ederse düşman,Dost mahfili duramaya
Düşman bana nide bile,İşim gücün dost'tan yana
Dost makamı can içinde,düşman eli eremeye
Kime kim dost kapı aça,Düşmanı elinden kaça
Yunus ağzı güher saça,Değme arif değemeye.
<end>

<start>
Ağır ağır çıkacaksın bu merdivenlerden
Eteklerinde güneş rengi bir yığın yaprak
Ve bir zaman bakacaksın semaya ağlayarak
Sular sarardı yüzün perde perde solmakta 
Kızıl havaları seyret ki akşam olmakta
Eğilmiş arza kanar muttasıl kanar güller 
Durur alev gibi dallarda kanlı bülbüller 
Sular mı yandı neden tunca benziyor mermer
Bu bir lisân-ı hafidir ki ruha dolmakta
Kızıl havaları seyret ki akşam olmakta
<end>

<start>
Yorgun gözümün halkalarında
Güller gibi fecr oldu nümayan,
Güller gibi... sonsuz, iri güller
Güller ki kamıştan daha nalan; 
Gün doğdu yazık arkalarında! 
Altın kulelerden yine kuşlar
Tekrarını ömrün eder ilân.
Kuşlar mıdır onlar ki her akşam
Alemlerimizden sefer eyler? 
Akşam, yine akşam, yine akşam
Bir sırma kemerdir suya baksam; 
Üstümde sema kavs-i mutalsam! 
Akşam, yine akşam, yine akşam
Göllerde bu dem bir kamış olsam!
(1921)
<end>

<start>
Yarin dudağından getirilmiş
Bir katre alevdir bu karanfil, 
Gönlüm acısından bunu bildi!
Düştükçe vurulmuş gibi, yer yer
Kızgın kokusundan kelebekler; 
Gönlüm ona pervane kesildi.
<end>

<start>
Gün bitti. Agacta nes`e söndü.
Yaprak ates oldu, kus da yakut; 
Yaprakla kusun pariltisindan
Havuzun suyu erguvana döndü
<end>

<start>
Su değil, mesimin havası akan
Duyduğun yaprağın, dalın sesidir
Suda yıldızların parıltısıdır
Bu karanlıkta bazı bazı çakan...
<end>

<start>
Zannetme ki güldür, ne de lale, 
Âteş doludur, tutma yanarsın, 
Karşında şu gülgûn piyale...
İçmişti Fuzûlî bu alevden, 
Düşmüştü bu iksîr ile mecnûn
Şi'rin sana anlattığı hâle...
Yanmakta bu sâgardan içenler, 
Doldurmuş onunçün şeb-i aşkı, 
Baştan başa efgân ile nâle...
Âteş doludur, tutma yanarsın, 
Karşında şu gülgûn piyale...
<end>

<start>
Denizlerden
Esen bu ince havâ saçlarınla eğlensin.
Bilsen
Melâl-i hasret ü gurbetle ufk-i şâma bakan
Bu gözlerinle, bu hüznünle sen ne dilbersin! 
Ne sen,
Ne ben,
Ne de hüsnünde toplanan bu mesâ,
Ne de âlâm-i fikre bir mersâ
Olan bu mâi deniz,
Melâli anlamayan nesle âşinâ değiliz.
Sana yalnız bir ince tâze kadın
Bana yalnızca eski bir budala
Diyen bugünkü beşer,
Bu sefîl iştihâ, bu kirli nazar,
Bulamaz sende, bende bir ma'nâ,
Ne bu akşamda bir gam-i nermîn
Ne de durgun denizde bir muğber
Lerze-î istitâr ü istiğnâ.
Sen ve ben
Ve deniz
Ve bu akşamki lerzesiz, sessiz
Topluyor bû-yi rûhunu gûyâ,
Uzak
Ve mâi gölgeli bir beldeden cüdâ kalarak
Bu nefy ü hicre müebbed bu yerde mahkûmuz...
O belde? 
Durur menâtık-ı dûşîze-yi tahayyülde; 
Mâi bir akşam
Eder üstünde dâimâ ârâm; 
Eteklerinde deniz
Döker ervâha bir sükûn-ı menâm.
Kadınlar orda güzel, ince, sâf, leylîdir,
Hepsinin gözlerinde hüznün var
Hepsi hemşiredir veyâhud yâr; 
Dilde tenvîm-i ıstırâbı bilir
Dudaklarındaki giryende bûseler, yâhud,
O gözlerindeki nîlî sükût-ı istifhâm
Onların ruhu, şâm-ı muğberden
Mütekâsif menekşelerdir ki
Mütemâdî sükûn u samtı arar; 
Şu'le-î bî-ziyâ-yı hüzn-i kamer
Mültecî sanki sâde ellerine
O kadar nâ-tüvân ki, âh, onlar,
Onların hüzn-i lâl ü müştereki,
Sonra dalgın mesâ, o hasta deniz
Hepsi benzer o yerde birbirine...
O belde
Hangi bir kıt'a-yı muhayyelde? 
Hangi bir nehr-i dûr ile mahdûd? 
Bir yalan yer midir veya mevcûd
Fakat bulunmayacak bir melâz-i hulyâ mı? 
Bilmem... Yalnız
Bildiğim, sen ve ben ve mâi deniz
Ve bu akşam ki eyliyor tehzîz
Bende evtâr-ı hüzn ü ilhâmı.
Uzak
Ve mâi gölgeli bir beldeden cüdâ kalarak
Bu nefy ü hicre, müebbed bu yerde mahkûmuz...
<end>

<start>
Canan gülüyor eski yerinde
Canan ki gündüzleri gelmez
Akşam görünür havuz üzerinde,
Mehtab, kemer taze belinde
Üstünde sema, gizli bir örtü
Yıldızlar, onun gülüdür elinde...
<end>

<start>
Ateş gibi bir nehr akıyordu 
Ruhumla o ruhun arasından 
Bahsetti derinden ona halim 
Aşkın bu onulmaz yarasından.
Vurdukça bu nehrin ona aksi 
Kaçtım o bakıştan, o dudaktan 
Baktım ona sesizce uzaktan 
Vurdukça bu aşkın ona aksi...
<end>

<start>
Bir Acem bahçesi, bir seccade
Dolduran havzı ateşten bade.
Ne kadar gamlı bu akşam vakti
Bakışın benzemiyor mutade.
Gök yeşil, yer sarı, mercan dallar
Dalmış üstündeki kuşlar yâda.
Bize bir zevk-i tahattur kaldı
Bu sönen, gölgelenen dünyada.
<end>

<start>
İşveyle, fısıltıyla, gülüşle
Olmuş sebi sevda yine bihap
Oklar gibi saplanmada kalbe
Düştükçe semadan yere mehtap...
Buseyle kilitlenmiş ağızlar
Gözler neler eyler neler israp! ...
Uçmakta bu ateşli havada
Vuslat demi bir kuş gibi bitap...
<end>

<start>
Titreyen ellerimle penceremi
Açtım âfak-ı leyle karşı... Yine
Gecenin gölgeden menâzırına
İmtizâc eylemiş nücûm-ı bahâr...
Sihr-i eb'ad içinde şimdi gümüş
Bir sehâb andıran miyâh uyumuş..
Kalb-i şeydâ-yı leyl olan rüzgâr
Esiyor gölgelerde velvelekâr...
Ah o bir aşk-ı bî-tenâhi mi
Geceden, tûde-i menâzırdan
Yükselen ra’şe-i hümâr ü buhâr?
Sanki hulyâ-yi vasla müstağrak
Şeb-i bir ıtr-ı hisle doldurarak
Dolaşan, titreşen kadınlardı...
Sanki bir savt-ı gâib ü mühtez
Kalbe bir aşk-ı bî-vefâ yetmez
“Seviniz, muttasıl sevin! ” derdi!
<end>

<start>
Bir taraf bahce, bir tarafta dere
Gel uzan sevgilim benimle yere
Suyu yakuta döndüren bu hazan
Bizi gark eyliyor düsüncelere.
<end>

<start>
Bir gamlı hazânın seherinde,
Isrâra ne hâcet yine bülbül?
Bil, kalbimizin bahçelerinde,
Cân verdi senin söylediğin gül.
Savrulmada gül şimdi havada,
Gün doğmada bir başka ziyâda.
<end>

<start>
Ziya-yı şemse kapanmış bütün deriçeleri
Bir öyle hücreye benzer ki ömrümün kederi.
Gubar-ı ye's ü fena sinmiş orda elvana
Emel, heves bırakılmış sükut u nisyana.
Bütün hadayık-ı histen o toplanan ezhar
Uyur mekaabir-i minada bi-ümid-i bahar.
Bu penbe gül, bu gül ağır ağır erimiş
Üzerlerinde değiştikçe her mükedder kış.
Ocak harab ü tehi, lamba kimsesiz, a'ma
Bu samt-ı haste eder hüzn ü uzleti ima.
Soluk cidara asılmış, durur garik-i melal
O çehreler ki uyur gözlerinde eski hayal...
O eski hücreye benzer ki ömrümün kederi
Çekilmiş ufk-ı teselliye karşı perdeleri...
<end>

<start>
Aşkın bu karanlık gecesinde
Bülbül yine vahşi müterennim
Mecnûn'u terk etti mi Leylâ? 
Vahşî sesi firkat sesi sandım.
Aşkın bu karanlık gecesinde, 
Hicrânımı duydum, seni andım, 
Firkatzede bülbül gibi yandım.
<end>

<start>
Akşam Yine Toplandı Derinde
Canan gülüyor eski yerinde 
Canan ki gündüzleri gelmez 
Akşam görünür havuz üzerinde,
Mehtab kemer taze belinde 
Üstünde sema gizli bir örtü 
Yıldızlar onun guldür elinde...
<end>

<start>
Bir Acem bahçesi, bir seccâde, 
Dolduran havzı ateşten bâde...
Ne kadar gamlı bu akşam vakti...
Bakışın benzemiyor mu'tade.
Gök yeşil, yer sarı, mercân dallar, 
Dalmış üstündeki kuşlar yâda; 
Bize bir zevk-i tahattur kaldı
Bu sönen, gölgelenen dünyâda!
<end>

<start>
Şu bakır zirvelerin ardından
Bir süvari geliyor kan rengi.
Başlıyor şimdi malül akşamda
Son ışıklarla bulutlar cengi.
Bir bakır tasta alev şimdi havuz
Suya saplandı kızıl mızraklar.
Açılıp kıvranarak göklerde
Uçuyor parçalanan bayraklar.
<end>

<start>
Yeşil sularda, büyük inciden çiçekler açar
Gümüş böcekler okur aba bir neşide-i hab,
Durur sevahilin üstünde, biheves, bitab,
Güneş ziyasını içmiş benat-ı hab-ı serab.
<end>

<start>
Nasıl istersen öyle dinle, bakın, 
Dalların zirvesindeyiz ancak, 
Yarı yoldan ziyade yerden uzak.
Yarı yoldan ziyade maha yakın.
<end>

<start>
Dönsek mi bu aşkın şafağından, 
Gitsek mi ekaalîm-i leyâle? 
Bizden daha evvel erişenler, 
Ağlar bugün, evvelki hayale...
Dönmek mi? Ne mümkün geri dönmek, 
Düştüyse gönüller bu melâle? 
Bir eldir ufuklardan uzanmış, 
Zulmet bizi çekmekte visâle...
<end>

<start>
Ağaçların seheri zirvesinde titreşiyor
Tuyûr-ı fâniye-i âlem-i tahayyül ü hâb.
Semâyı kaplayacak, şimdi, gâzeler gibi nûr
Zavallılar kalacaklar esir-i ufk-ı türâb.
Ve onların gözü eyler nücûm-ı fecre itâb
Ve onların sesi eyler «nihayet»i işrâb...
<end>

<start>
Kenâr-ı âba dizilmiş, sükûn ile bekler
Füsûn-ı mâha dalan pür-hayâl leylekler...
Havâda bir gölü tanzir eder semâ bu gece
Onun böcekleri gûyâ nücûmdur yekser...
Neden bu âb-ı semâvîde avlananlar yok
Bu haşr-ı nûr-ı hüveynâtı hangi kuşlar yer?
Eder bu hikmete gûyâ ki vakf-ı rûh u nazar
Füsûn-ı mâha dalan pür-hayâl leylekler.
<end>

<start>
Kalbim 
Benim bir ormandı, 
İsimsiz, asude, 
Bir büyük orman; 
Ve gölgelerinde revan 
Olan hafi suların aks-i şevk-i müttaridi 
Dağıtırken sükutu bihude, 
Düşünürdüm ki, hangi gün, ne zaman, 
Ne zaman 
Girecektin o kalb-i mes'ude?
Etmeden zehr-bad-ı fasl-ı elem 
Reng-i eşcar ü abı fersude, 
Dolacak mıydı seslerin, bilmem 
O tehi saye zar-ı mesdude?
Sanki hicrana bir teselliydi 
Şeceristan-ı kalb içinde revan 
Olan hafi suların musiki-i nevmidi.
<end>

<start>
Muzlim şeceristan arasında
Esrar ile yekpare münevver
Bir yoldur açılmış sana derdim.
Ka'ri bu kitabın gecesinde
Mehtabı seninçün yere serdim.
<end>

<start>
Şairdir şiiri anlatan
Şairdir seni tanıyan
Şairdir duyguları yaşayan
Şairdir size bakan
<end>

<start>
Her akşam üstü ufuklarda bir selâm ararım 
Her akşam üstü uzak bir semâ-yi muzlimden. 
Sükût ü zulmet olan bir muhît-i mü’limden 
Doğar hayâtıma bir hicr-i dâimi sanırım.
Semâ, senin o zamân mâteminle, hüznünle 
Deniz, senin o zaman hâtıranla mâlidir. 
Havâda son nefesin ye’s-i rûhu hâkîdir, 
Akar sular, dereler son nidâ-yi ye’sinle.
Emellerimde bu dem bir hubûb-ı târ uyanır. 
Kederlerimde büyük bir sükût-ı zıll u havâ, 
Başım elimde, uzaklarda ihtizâr-ı mesâ, 
Dumanlı, gölgeli bir sâha-î hayâli uzanır.
Hayâl ü hissimi reng-i muhite benzeterek 
Zevâl-i ömrümü seyreyliyor sanır nazarım. 
Erir bu dem kalır ufkumda bî-ziyâ bir renk 
Hakayıkım, elemim, zulmetim, düşüncelerim.
Şemîm-i valsını bir nağme, bir havâ, bir zıl, 
Bu dem muhit-i hayâlâta anlatır bir bir. 
Bu dem, bu dem senin, ey rûh-ı gâib ü zâil 
Cunûn-ı ekşimi tenvime geldiğin demdir.
Buhâr-ı şâm ile dağlar, denizler, ormanlar 
Gurub eder gibi bir başka cevf-i esrâra, 
Uzak ufukların üstünde mest ü âvâre 
Sükût-ı firkati ervâha Zühre nakleyler.
Başım elimde, sorar gözlerim ufuklardan 
Şemîm-i vaslını bir nefha, bir havâ senden; 
Bakıp ufûlüne her şâm-ı mü’limin sanırım 
Doğar sükut ile akşamlarım mezârından…
AKŞAMLARIM
Her akşam üstü ufuklarda bir selâm ararım 
Her akşam üstü uzak bir karanlık gökten. 
Sessizlik ve karanlık olan bir üzücü çevreden, 
Doğar hayatıma bir sürekli ayrılık sanarım.
Gökyüzü, senin o zaman yasınla, üzüntünle 
Deniz, senin o zaman anınla doludur.
Havada son nefesin ruh sıkıntısını anlatır, 
Akar sular, dereler son karamsar seslenişinle.
İsteklerimde bu sıra bir karanlık tohum uyanır. 
Acılarımda büyük bir gölge ve hava sessizliği, 
Başım elimde, uzaklarda akşamın can çekişmesi, 
Dumanlı, gölgeli bir hayal alanı uzanır.
Hayal ve duygumu çevrenin rengine benzeterek 
Ömrümün sona erişini gözlüyor sanır bakışım. 
Erir o zaman kalır ufkumda ışıksız bir renk 
Gerçeklerim, üzüntüm, karanlığım, düşüncelerim.
Kavuşmanın güzel kokusunu bir ezgi, bir hava, bir gölge, 
Bu sıra hayallerin çevresine anlatır bir bir. 
Bu sıra, bu sıra senin, ey yiten ve yok olan ruh 
Gözyaşlarımın çığlığını uyutmaya geldiğin andır.
Akşamın buharı ile dağlar, denizler, ormanlar 
Batar gibi bir başka sır boşluğuna 
Uzak ufukların üstünde sarhoş ve başıboş 
Ayrılığın sessizliğini ruhlara Çobanyıldızı taşır.
Başım elimde, sorar gözlerim ufuklardan 
Kavuşmanın kokusunu bir esinti, bir hava senden; 
Bakıp gidişine her üzücü akşamın sanırım 
Doğar sessizlik ile akşamlarım mezarından…
Çeviren: Asım Bezirci
<end>

<start>
Münfail bir sema-yı giryanın
Zerdî-yi iğbirarı altında 
Münkeşif bir hazan-ı nâlânın 
Gird-bâdî-yi gam-nisârında
Soluvermiş, peride-reng-i bahar, 
Mesti-yi inkisar içinde nihan 
Bir çiçek gördüğüm zaman güzelim! 
Ufk-ı uryân-ı ömr-i tarımda,
Bir sehâb-î nihan içinde iyân,
Sarı bir çehre... Ah o dem görürüm
Sarı bir çehre, bir hayal-i besim,
Oh, ey yâr-ı bî-vefâ! Bilmem, 
Bu soluk renkli, münkesir, ebkem
Bu hayali tanır mısın acebâ? 
Dest-i bî-rahm-ı lehv ü lû'bunla 
Kırdığın, sonra attığın, ey mâh! 
O, benim aşkımın hayalidir âh!
<end>

<start>
“Yakup Kadri’ye”
Bî-haber gövdeme gelmiş konmuş,
Müteheyyiç, mütekallis bir baş; 
Ayırır sanki bu baştan etimi
Ömr-i ehrâma muâdil bir yaş! ..
Ürkerim kendi hayâlâtımdan,
Sanki kandır şakağımdan akıyor; 
Bir kızıl çehrede âteş gözler
Bana güya ki içimden bakıyor.
Bu cehennemde yetişmiş kafaya
Kanlı bir lokmadır ancak mihenim,
Ah ya Rabbî, nasıl birleşti
Bu çetin başla bu suçsuz bedenim?
Dişi, tırnakları geçmiş tenime
Gövdem üstünde duran ifrîtin; 
Bir küçük lâhza-i ârâma feda
Bütün âlâyîşn nam ü sıytin! ..
Piyale, 1926
<end>

<start>
Yediyordu Elif kağnısını
Kara geceden geceden
Sanki elif elif uzuyordu inceliyordu
Uzak cephelerin acısıydı gıcırtılar
İnliyordu dağın ardı yasla
Herbir heceden heceden
Mustafa Kemal'in Kağnısı derdi kağnısına
Mermi taşırdı öteye, dağ taş aşardı
Çabuk giderdi, çok götürürdü Elifcik
Nam salmıştı asker içinde
Bu kez herkesten evvel almıştı yükünü
Doğrulmuştu yola, önceden önceden
Öküzleriyle kardeş gibiydi Elif, 
Yemezdi, içmezdi, yemed....................
<end>

<start>
Üfleme bana anneciğim korkuyorum
Dua edip edip, geceleri.
Hastayım ama ne kadar güzel
Gidiyor yüzer gibi, vücudumun bir yeri.
Niçin böyle örtmüşler ....................
<end>

<start>
Seni değil görsem de tek,
Hayalini çiçeklesem.
Hem güneş, hem ay bilerek,
Seni beklesem, be....................
<end>

<start>
Sen Deniz Gök,
Bir an dursanız uykuda
Büyür bir yosun geceye karşı.
Tedirgin olur ölüler
Bir an yaslansanız karanlığa,
Sen Deniz Gök.
---------------------
Dalarım engine
Ki yaşadığım
Anladığımdr.
Roma'yla Kartaca'nın arasında
Yüzer, sevgi sevgi
İstanbul.
Böler bir kuş düsüncemi ikiye
Maviden
Yarıda kalır içki.
---------------------
Dersin ki
Ellerimize değecek
Yıldızlar
Büyüyecek büyüyecek de.
Dersin ki
Bir aydınlığı var
Sevgililer için,
Karanlık sessiz de.
Dersin ki
Uyuyamıyorum
Yalnızız
Gece, mavi de.
---------------------
Sessizdi yeryüzü
Yeryüzünde bircik Akdeniz vardı
Akdenizde
Yalnız ....................
<end>

<start>
Hey göklere duman durmuş dağlar hey
Değirmenin üstü her gün yel olmaz
Dinle ağa, dinle paşa, dinle bey
Sen söylersin o susa....................
<end>

<start>
Korkuyorum anneciğim, nerde ellerin
Bu gecelerden ki kalbe aşina
Havalarda büyük misafirlikler dolaşıyor.
Korkuyorum değer....................
<end>

<start>
Ilık bir su gibidir içimde yalnızlığım,
Yalnızlığım, ruhumda uzak bir ses gibidir.
Her sabah ufuklardan mavi şarkılar gelir,
Ve her sabah ürperir içimde yalnızlığım
Güneşim aydan sarı, yarınım dün....................
<end>

<start>
- Vuzuh, el ve ayak halinde 
onu rahatsiz ediyordu.
Karar vermisim, ölecegim,
Büyük sular arasinda, korkusuz.
Nur ile, uzak yazilar ile,
Bir muska gibi boynumda kalacak,
Bu husus.
Senelerce evvel, tohumlarin mavi za....................
<end>

<start>
Sen ölüm,
Evlerde pissin ama,
Daglarda igrençsin.
Sen ölüm,
Birinin adi silinir de,
Adin geçer anc....................
<end>

<start>
Af buyruğuyla açılmıştı hapishane kapısı
Taşıyordu koca burunlar tıraşlı enseler kara çeneler
Dizleri eğri omuzları çarpılmış sırtlar çıkık dökülüyordu
Vakitlere kapanmış büyük karanlıklardan
Taşıyordu vay dökülüyordu vay
Yırtık pis bitli çirkin
Sokağı dolduruyordu terli can uğultusu
Geçiriyordu avucunu şaşkınlıkla saçından saçından
9 yıl yatmış
Kolunda anası kucağında yavrusu
Doldurmustu kapının önünü kalabalık
Kimi ta dağ köylerinden koşmuş
Kimi ....................
<end>

<start>
Karanliklarda, gündüzlerin arkasindayim,
Bitmis ikinci dünya savasi, ugursuz ve kahraman,
Uzakta esir uluslar türkü söyler,
Türklügümün farkindayim.
Bir soluk gelmekte ka....................
<end>

<start>
Sevgimi unutmak için seyrederim bir tabloyu, bir mermeri,
Ki ne kadar dalsa ruhum yeniden....................
<end>

<start>
Kardaş, senin dediklerin yok,
Halay çekilen toprak bu toprak değil.
Çık hele Anadoluya,
Kamyonlarla gel, kağnılarla gel gayrı,
O kadar uzak değil.
Çamı bitmiş, kavağı azalmış,
Gamla örtülü bayırlar, çıplak değil.
Yedi ay kıştan sonra,
Yeşeren senin yaşamındır,
Yaprak değil.
Yersin, içersin sofrasından, üç yüz senedir,
K....................
<end>

<start>
Bu eller miydi masallar arasından
Rüyalara uzattığım bu eller miydi.
Arzu dolu, yaşamak dolu,
Bu eller miydi resimleri tutarken uyuyan.
Bilyaların aydınlık dünyacıkları
Bu eller miydi hayatı o dünyaların.
Altın bir oyun gibi eserdi
Alt....................
<end>

<start>
Hangi mahallede imam yok, 
Ben orada öleceğim.
Kimse görmesin ne kadar güzel,
Ayaklarım, saçlarım ve her şeyim.
Ölüler namına azade ve temiz,
Me....................
<end>

<start>
Allah ne kadar büyüktür, 
Ekinlere güneş verir çocuğum.
Beni mavi sabahlara devreder, 
Mavi güller gibi uykum.
Allah ne kadar büyüktür, 
K....................
<end>

<start>
Söyle sevda içinde türkümüzü,
Aç bembeyaz bir yelken
Neden herkes ....................
<end>

<start>
Uzanmis koca burun açik denize dogru,
Lacivert ve gri gecenin degerinde.
Karanlikla baslar bir dünya sevgisi,
Deniz feneri parlar,
Talihe aldirmadan kayalar üzerinde.
Bulutlar birlesir alaca düzlüklerde,
Çöker uzak limanlardan bir sis.
Bir sikinti baslar karanliginda kaderin,
Bildirir, yaninca yaninca,
Ömrün neresindesiniz, askin neresindesiniz?
Yüregin mi daraliyor, yildiz isiginda,
Birak anilar gitsi....................
<end>

<start>
Vurmus daglara daglara isigi
Belli olmus uzagi yitmisliginden
Düsünür bizi
Gece asagida
Üstlerden büyür samanyolu
Bir sevgiye benzer
Baska bir sevgiye benzerken
Gece asagida
Bagislar öldürmüsü
Çalani yalan soyleyeni kaçani
Topraga çig d....................
<end>

<start>
Denizin sakladığı bir şey var
Sevmek der kimi, 
Kimi unutulmak.....................
<end>

<start>
Dünya kadar büyük bir günüydü çocukluğumun,
Mektebe ilk gittiğim o altın sabah.
Omuzumda kalmıştı el sıcaklığıyla
Anamın okşarken söylediği bir 'Bismillâh'
Muhayyeleme sığmayan beyaz bir bina
Ve kocaman bir bahçe ki oyundan büyük.
Harfler kadar yabancı ve çirkin çocuklar
Renk renk elbise, renk renk göğüslük.
İlk ders bir bayramın son günü gibi soğuktu
Gördük karatahtada, 'Hesap' denen karaltıyı,....................
<end>

<start>
Kocaman yildizlar altinda ufacik dünyamiz,
Ve minnacik bir ``hane'':
Kokar kir çiçekleri gün agarmadan,
Anisiz, uykusuz,....................
<end>

<start>
Askerler dönüyor ihtiyar askerler,
Sulhun mavi daglarindan.
Kalbimize nekadar asina
Adimlarinda kalan.
Türküler dönüyor nurdan türküler
Kagni arabalarindan söylenmisti.
Kars....................
<end>

<start>
Yüzükoyun yatma diyor annem....................
<end>

<start>
Ağaç taşı anlamaz
Gökyüzü MAVİ iken
....................
<end>

<start>
Bu adam ölmüstür ama,
Düsmedi topraga henüz vakit.
Hayatini devrettik agaçlara
Kalbi kimle....................
<end>

<start>
Yeşil çalışkandır, 
Kırmızı yaramaz, 
S....................
<end>

<start>
Oynasak
Biri yıldız olsa
Biri ben olsam.
Oynasak....................
<end>

<start>
Topraktan mı çıktı yarı toprak bir yaratık,
Gökten mi indi yarı gök bir kartal.
Bir Memet daha var oldu o sıra,
Tepenin doruğunda kalpağı al.
Bir Memet olduğu besbelli,
Saçları başakta, gözleri çiçekte.
Elleri ayakları öylesi....................
<end>

<start>
Iki kisi birbirini aldatir
Köy....................
<end>

<start>
Acı çekmek özgürlükse 
Özgürdük ikimiz de 
O, yuvasız çalıkuşu 
Bense kafeste kanarya 
O, dolaşmış daldan dala 
Savurmuş yüreğini 
Ben bölmüşüm yüreğimi 
Başkaldıran dizelere 
Kavuşmak özgürlükse 
özgürdük ikimiz de 
elleri çığlık çığlık 
yanyana iki dünya 
ikimiz iki dağdan 
iki hırçın su gibi 
akıp gelmiştik 
buluşmuştuk bir kavşakta 
unutmuştuk ayrılığı 
yok saymıştık özlemeyi 
şarkımıza dalmıştık 
mutluluk mavi çocuk 
oynardı bahçemizde 
aramakmış oysa sevmek 
özlemekmiş oysa sevmek 
bulup bulup yitirmekmiş 
düşsel bir oyuncağı 
yalanmış hepsi yalan 
sevmek diye bir şey vardı 
sevmek diye bir şey yokmuş 
Acı çektim günlerce 
Acı çektim susarak 
Şu kısacık konutlukta 
Deprem kargaşasında 
Yaşadım bir kaç bin yıl 
Acılara tutunarak 
Acı çekmek özgürlükse 
Özgürüz ikimizde 
acılardan artakalan 
işte o bakışlarmış 
kuğu diye gözlerimde 
gün batımı bulutlarmış 
yalanmış hepsi yalan 
savrulup gitmek varmış 
ayrı yörüngelerde...
<end>

<start>
«pir sultan ölür dirilir»
bak şu bebelerin güzelliğine 
                    kaşı destan 
                    gözü destan 
                    elleri kan içinde
kör olasın demiyorum 
kör olma da
                   gör beni
damda birlikte yatmışız 
öküzü hoşça tutmuşuz 
koyun değil şu dağlarda 
san kendimizi gütmüşüz 
hor baktık mı karıncaya 
kırdık mı kanadını serçenin 
vurduk mu karacanın yavrulusunu 
ya nasıl kıyarız insana
sen olmasan öldürmek ne 
çürümek ne zindanlarda 
özlem ne ayrılık ne 
yokluk ne yoksulluk ne 
ilenmek ne dilenmek ne 
işsiz güçsüz dolanmak ne 
gün gün ile barışmalı 
kardeş kardeş duruşmalı 
koklaşmalı söyleşmeli 
korka korka yaşamak ne
kahrolasın demiyorum 
kahrolma da 
                   gör beni
kanadık toprak olduk 
çekildik bayrak olduk 
döküldük yaprak olduk 
geldik bugüne
ekmeği bol eyledik 
acıyı bal eyledik 
sıratı yol eyledik 
geldik bugüne
ekilir ekin geliriz 
ezilir un geliriz 
bir gider bin geliriz 
beni vurmak kurtuluş mu
kör olsanı demiyorum 
kör olma da 
          gör beni
<end>

<start>
Gitme, sonbahar oluyorum, sonrası hiç
Ağaçlar bükmesinler n'olursun boyunlarını
Neden akşam oluyorum tren kalkınca
Kırlangıçlar birdenbire çekip gidince
Mendiller sallanınca neden tıkanıyorum
Öyle çok acımasız ki, öyle birdenbire ki
Az önceki çiçekler nasıl da diken diken
Gitme, sonbahar oluyorum, sonrası hiç.
O sularda çimdik, bitti; köprüleri geçtik, bitti
O elmanın tadı orda, o kuş çoktan öttü, bitti
Artık çocuk değiliz, susarak da bir şeyler diyebiliriz
Günler devlet alacağı, yıllar bir kadehçik buzlu rakı
Oyunlar oyuncaksı, oyuncaklar eski şarkı
Kavaklara oklu yürek çizip duran o çakı
Nerde şimdi, nerde şimdi, nerde o kan sarhoşluğu
Gitme, sonbahar oluyorum, sonrası hiç.
<end>

<start>
orhan kemal'in güzel anısına
işten çıktım 
sokaktayım 
        elim yüzüm üstümbaşım gazete
sokakta tank paleti 
sokakta düdük sesi 
sokakta tomson 
        sokağa çıkmak yasak
sokaktayım 
gece leylâk 
       ve tomurcuk kokuyor 
yaralı bir şahin olmuş yüreğim 
uy anam anam 
haziranda ölmek zor!
havada tüy 
havada kuş 
havada kuş soluğu kokusu 
hava leylâk 
       ve tomurcuk kokuyor 
ne anlar acılardan/güzel haziran 
ne anlar güzel bahar! 
kopuk bir kol sokakta 
              çırpınıp durur
çalışmışım onbeş saat 
tükenmişim onbeş saat 
acıkmışım yorulmuşum uykusamışım 
anama sövmüş patron 
       ter döktüğüm gazetede 
sıkmışım dişlerimi 
ıslıkla söylemişim umutlarımı 
             susarak söylemişim 
sıcak bir ev özlemişim 
sıcak bir yemek 
ve sıcacık bir yatakta 
             unutturan öpücükler 
çıkmışım bir kavgadan 
                    vurmuşum sokaklara
sokakta tank paleti 
sokakta düdük sesi 
sarı sarı yapraklarla birlikte sanki 
             dallarda insan iskeletleri
asacaklar aydemir'i 
asacaklar gürcan'ı 
       belki başkalarını 
pis bir ota değmiş gibi sızlıyor genzim 
dökülüyor etlerim 
               sarı yapraklar gibi
asmak neyi kurtarır
       sarı sarı yaprakları kuru dallara? 
yolunmuş yaprakları
kırılmış dallarıyla
               ne anlatır bir ağaç
hani rüzgâr
hani kuş
        hani nerde rüzgârlı kuş sesleri?
asılmak sorun değil
        asılmamak da değil
kimin kimi astığı
kimin kimi neden niçin astığı
               budur işte asıl sorun!
sevdim gelin morunu
sevdim şiir morunu
moru sevdim tomurcukta
moru sevdim memede
             ve öptüğüm dudakta
ama sevmedim, hayır
iğrendim insanoğlunun
        yağlı ipte sallanan morluğundan!
neden böyle acılıyım
neden böyle ağrılı
neden niçin bu sokaklar böyle boş
niçin neden bu evler böyle dolu? 
sokaklarla solur evler
sokaklarla atar nabzı
                               kentlerin
sokaksız kent
kentsiz ülke
kahkahanın yanıbaşı gözyaşı
işten çıktım
elim yüzüm üstümbaşım gazete
karanlıkta akan bir su
        gibi vurdum kendimi caddelere
hava leylâk
              ve tomurcuk kokusu
havada köryoluna
havada suçsuz günahsız
                    gitme korkusu
ah desem
       eriyecek demirleri bu korkuluğun
oh desem
       tutuşacak soluğum
asmak neyi kurtarır
       öldürmek neyi
yaşatmaktır önemlisi
               güzel yaşatmak
abeceden geçirmek kıracın çekirgesini
       ekmeksiz yuvasız hekimsiz bırakmamak
ah yavrum
ah güzelim
canım benim / sevdiceğim
                     bitanem
kısa sürdü bu yolculuk
       n'eylersin ki sonu yok! 
gece leylâk
              ve tomurcuk kokuyor
uy anam anam
haziranda ölmek zor!
nerdeyim ben
nerdeyim ben
       nerdeyim? 
kimsiniz siz
kimsiniz siz
        kimsiniz? 
ne söyler bu radyolar
gazeteler ne yazar
kim ölmüş uzaklarda
            göçen kim dünyamızdan?
asmak neyi kurtarır
       öldürmek neyi? 
yolunmuş yaprakları
       ve kırılmış dallarıyla bir ağaç
              söyler hangi güzelliği?
kökü burda
        yüreğimde
yaprakları uzaklarda bir çınar
ıslık çala çala göçtü bir çınar
       göçtü memet diye diye
              şafak vakti bir çınar
           silkeledi kuşlarını
                         güneşlerini:
«oğlum sana sesleniyorum işitiyor musun, memet,
                                                                      memet! »
gece leylâk
       ve tomurcuk kokuyor
üstümbaşım elim yüzüm gazete
vurmuşum sokaklara
vurmuşum karanlığa
       uy anam anam
       haziranda ölmek zor!
bu acılar
bu ağrılar
              bu yürek
neyi kimden esirgiyor bu buz gibi sokaklar
bu ağaçlar niçin böyle yapraksız
bu geceler niçin böyle insansız
bu insanlar niçin böyle yarınsız
bu niçinler niçin böyle yanıtsız?
kim bu korku
        kim bu umut
ne adına
              kim için?
«uyarına gelirse
       tepemde bir de çınar»
             demişti on yıl önce
demek ki on yıl sonra
demek ki sabah sabah
demek ki «manda gönü»
demek ki «şile bezi»
demek ki «yeşil biber»
bir de memet'in yüzü
bir de güzel istanbul
bir de «saman sarısı»
bir de özlem kırmızısı
demek ki göçtü usta
kaldı yürek sızısı
              geride kalanlara
nerdeyim ben
        nerdeyim? 
kimsiniz siz
        kimsiniz?
yıllar var ki ter içinde
       taşıdım ben bu yükü
bıraktım acının alkışlarına
                      3 haziran '63'ü
bir kırmızı gül dalı 
                    şimdi uzakta
bir kırmızı gül dalı
                    iğilmiş üzerine
yatıyor oralarda
bir eski gömütlükte
       yatıyor usta
bir kırmızı gül dalı
              iğilmiş üzerine
okşar yanan alnını
bir kırmızı gül dalı 
                      nâzım ustanın
gece leylâk
       ve tomurcuk kokuyor
bir basın işçisiyim
elim yüzüm üstümbaşım gazete
geçsem de gölgesinden tankların tomsonların
              şuramda bir çalıkuşu ötüyor
uy anam anam
haziranda ölmek zor!
------------------------------------------
1963'lerde yaşanılanları ben, ancak böyle dökebildim 1976'larda şiire.
Onüç yılda özümsemişim o olayları, onüç yıl sonra damıtabilmişim. O günleri yaşayıp da ozanlığa soyunanlar, elbette ki benden daha iyi yapabileceklerdir bu işi. "El elden üstündür, taa arşa kadar" demiş eskiler. 
  Hasan Hüseyin
<end>

<start>
bir oğlum olacak adı temmuz
uykusuz
korkusuz
beter mi beter
ben beynimi satarak yaşıyorum
o benden proleter
bir oğlum olacak adı temmuz
karataşın göbeğinde aşk
karataşın göbeğinde barış
karataş çatladı çatlayacak
bende bitmeyen kavga
onda yeniden başlayacak
bir oğlum olacak adı temmuz
öfkede benden fırtına
sevgide deniz
ne samanyollarının ulu kervanları susuzluğumun
ne kutupşafaklarında tanrılaşması ilkelliğimin
temmuz gibi sıcak ve bereketli
temmuz gibi uçsuzbucaksız
bir oğlum olacak adı temmuz
dilinde en güzel sesi türkçemin
kulağı en yiğit şarkılarla delik
korkak bir merakla değil yıldızlı karanlığı
vivaldi'yi dinler gibi okuyup anlayacak
ve belki de sütdişleri sürerken balaban bir bursa şaftalisine
ay'dan kendi sesini dinleyecek
vahşi bir çiçek gibi açılmış gözleriyle
ben ki yalınayak bastım kızgın dişlerine açlığın
iri bir çizme gibi balkanlar'a basarken faşizm
dağlarda silah atmayı sevdim
ben ki silah taşıdım gizli gizli
dünyanın bütün devrimlerine
boşuna dönmüyor bu rotatifler
boşuna bağırmıyor bu kara 
boşuna dinlemiyor bu korku kapımızı
anamın aksütü gibi biliyorum ki
doyumsuz günlere doğacak temmuz
doyumsuz günler görecek
hani şu hep andıkça sızlatan yüreğimizi
hani şu hep dalıp dalıp gittiğimiz andıkça
beklediğimiz beklediğimiz beklediğimiz
ve tam görecekken göçüp gittiğimiz günler gibi günler
ama mutlaka
karataşın göbeğinde aşk
karataşın göbeğinde barış
karataş çatladı çatlayacak
ben direndim yorulmadım
o yorulup yıkılmayacak
<end>

<start>
Bu kenti sevdim dedim 
Benim olsun demedim ki
Sevdim dedimse akşam kızıllığını 
Gönlüm gibi akıp giden şu çayı 
Şu ormanı şu denizi şu dağı 
Benim olsun demedim ki
Vuruldumsa gözlerinin gül bahçesine 
Yürek çizen şimşeklerse kaçamak bakışları 
İşte buna sevmek derler dedimse
Çattımsa acıların en güzeline 
Yedirdimse uykuları o tatlı kuşa 
Benim olsun demedim ki
Bu akşam kankırmızı şarap istiyor canım 
Bu akşam dünyanın bütün şarkılarını 
Bu akşam dünyanın bütün özlemlerini 
Bu akşam beni yalnız bırakın 
Bu akşam yalnızca onu düşüneceğim 
Onu ve kendimi yalnızca
<end>

<start>
Yaşayanlar bir gün ölür elbette
Ağaçlarla, balıklarla
Kuşlarla ben amenna
Ağlayanlar bir gün güler elbette
Uyanmakla, Anlamakla
Bilmekle ben amenna
Kısa çöp uzun çöpten hakkını alır elbette
Direnmekle, kurtulmakla
Barışla ben amenna
Öyle bir yerdeyim ki
Ne karanfil, ne kurbağa
Öyle bir yerdeyim ki
Bir yanım mavi yosun
Dalgalanır sularda
Bir yanım çocuk parkı çığlık çığlığa
Öyle bir yerdeyim ki
Anam gider allah allah
Dölüm düşmüş sokağa
Dostum dostum güzel dostum
Bu ne beter çizgidir bu
Bu ne çıldırtan denge
Yaprak döker bir yanımız
Bir yanımız bahar bahçe
<end>

<start>
Yüreğim sızladığı zaman
Gece yarılarından sonra,şafaktan önce
Bilmediğim bir istasyondan,bilmediğim bir müzik geliyor kulağıma:
Uzak
vahşi
Karanlık...
Gece denizleri gibi bir müzik,
Batık gemilerli gece denizleri gibi bir müzik,
Çağırıyor,çağırıyor beni durmadan
Ve belki de işte o zaman başlıyor sızlamaya yüreğim.
Yüreğim sızladığı zaman
Duvarları banka afişli çok eski bir şehrin Cumhuriyet Caddesi'nde iki tüfek bir kelepçe,
Tüfekler garip garip
Kelepçe garip...
Öyle beter
Öyle çamur
Bir yaprak döne yuvarlana,
Bir akarsu bata çıka...
Koşuyor koşuyor bir kadın kelepçenin ardından
Ve belki de işte o zaman başlıyor sızlamaya yüreğim.
Yüreğim sızladığı zaman
Bir kara tank çıkıyor bir ağıttan,bir filmden,bir savaş romanından çıkıp yürüyor sevgilerin,özlemlerin üzerinden.
Aşkların,umutların,oyuncakların,küçük emeklerin,büyük kaygıların üzerinden geçip gidiyor.
Su gibi ilerliyor yangın
İşliyor kıtlık karanlığı
Ölüler birden bire şarkılaşıp 
Virüsler bakteriler 
Bütün dilleri birden konuşuyor herşey.
Çırpınıyor yerde bir damla kan
Ve belki de işte o zaman başlıyor sızlamaya yüreğim.
Yüreğim sızladığı zaman
Kör bir çeşme başında kör bir kadın geliyor gözlerimin önüne
Bütün iplikleri bütün iğnelere takıyor da
Ne iplikler bitiyor,ne de iğneler.
Götürülmüş oğluna mı
kaçırılmış kızına mı
Geçen günlerine mi
Unutmuş neye ağladığını
Ağlıyor,aranıyor
Aranıyor,
Bıkmadan
Bilmeden
usanmadan.
Ve belki de işte o zaman başlıyor sızlamaya yüreğim.
Yüreğim sızladığı zaman
Ciğerlerime çekerken kötülüğü,
Ellerimle dokunurken kötülüğe,
Ayaklarıma dolaşırken kötülük,
Şu taşı şurdan alıp şuraya koymamanın pis bunaltısı geçiriyor tırnaklarını gırtlağıma.
Kokuyor işyerleri
Kokuyor günaydınlar.
Ne varsa verilmemiş,
Alınmamış ne varsa; 
Edilmemiş söz,
Patlamamış öfke,
Uyutulmuş ne varsa
Ne varsa kokuyor birden bire
Ve kayıyor bir şey parmaklarımdan,
Ve belki de işte o zaman başlıyor sızlamaya yüreğim.
Yani ben dört mevsime bölerek bu yürek sızısını,
Günlere,saatlere bölerek bu yürek sızısını,
Sokağım,kentim,vatanım sanarak bu yürek sızısını,
Bir yaprağı durmadan işliyorum bu ölümsüz ağaca.
Günlere,saatlere bölerek bu yürek sızısını,
<end>

<start>
Öyle bir yerdeyim ki
ne karanfil ne kurbağa
Bir yanım mavi yosun
Dalgalanır sularda
Dostum dostum
Güzel dostum
Bu ne beter çizgidir bu
Bu ne çıldırtan denge
Yaprak döker bir yanımız
Bir yanımız bahar bahçe
Öyle bir yerdeyim ki
Bir yanım çığlık çığlığa
Öyle bir yerdeyim ki
Anam gider Allah Allah
Öyle bir yerdeyim ki ne karanfil, kurbağa
Öyle bir yerdeyim ki 
Bir yanım mavi yosun çalkalanır sularda
Dostum, dostum güzel dostum
Bu ne beter çizgidir bu
Bu ne çıldırtan denge
Yaprak döker bir yanımız
Bir yanımız bahar bahçe
Öyle bir yerdeyim ki bir yanım çığlık çığlığa
Öyle bir yerdeyim ki
Anam gider Allah, Allah dölüm düşmüş sokağa.
<end>

<start>
bütün oyunlar bitti -bir sen kaldın yalnızlığımda
bir başka dünyadayım artık -beni çocuklar bile anlıyor
yıktım boğaları bir bir -bana gül atma yıkıldım
ne yapsam ne etsem nasıl boğsam öz çocuğumu
git -ona git -çek gözlerini- ben yorgunum yokluğuna
bilsen ne güzel yokluğuna
parmaklarımda o hiç kurtulamadığım acı uğultu
yokladım kapıları tek tek -dönüp ülkene düştüm
bilsen ne güzel düştüm
tatlı bir kıpırtının ötesindesin
çocuksu korkularını giyiniyorsun
yaralı bir temmuz ikindisisin
hırçın sularıma iğilmiş
ben akşam delisiyim -çok yönlü duraklarda hızlıca sular
bütün müzikler susar -renkler ölür- bir sen kalırsın yalnızlığımda çevreler göçer -yüzler eskir -bir sen kalırsın yalnızlığımda
mahpusların ilk gün şaşkınlığı bu benim senden yıkılmışlığım
bilsen ne güzel yıkılmışlığım
git -ona git -ben yorgunum yokluğuna
bu benim en güzel yenilmişliğim
bilsen ne güzel yenilmişliğim
sana sesler getirsem tanımadığın
ürpertiler getirsem yaşanılmamış
sana seni getirsem yitiklerinden
ikimiz el ele bir yola düşsek
herhalde büyük işler yapabilirdik
ay serilir -bir eski tablo değer gözlerime -ölürüm
kötü noktada düştüm -ben senin yasak ülkene düştüm
bilsen ne güzel düştüm
sen belki o değilsin sen çok saraylardasın şimdi
o güzel çizgilerinde hoyrat parmakları aptallıkların
hep yumruk oluyorum -kahroluyorum -o sömürge gözlerin
bir kavgadan bir kavgaya o sömürge gözlerin
git -ona git -çek gözlerini -ben yorgunum yokluğuna
bilsen ne güzel yokluğuna
beni böyle darmadağınık düşünüyorsan
gözlerine dolanıp dolanıp düşüyorsam
yeniksem yıkılmışsam çıldırıyorsam
çok yalnızım seni alıp götürüyorlar
seni benden parça parça götürüyorlar
suyumu aranıyorum mayın tarlalarında
<end>

<start>
keklik serer palazını tenha kayalıklara
                        uçurur korkusunu
kara diken savurur tohumunu
                  kurtulur korkusundan
orda bir dağ
orda bir taş
      bir pınar
dağ ardında
taş ardında
pınarlı bir kara mavzer
       bıyıkları kartallıda
              başı yağlıklı
       durur dimdik
       bakar dimdik
       bakar barışlı
         bir güvercin pır pır eder ucunda namlusunun
       'tutam yar elinden tutam
             çıkam dağlara dağlara! '
       koçero hep
            durur orda
                  dağlarda
ben türkçe anlatamam
o Kürtçe anlatamaz
       Farsça çıkmaz doruklara
koçero hep
     durur orda
           dağlarda
ey elleri mis kokulu sabunlarla kurtulan beyler
şimdi siz
  içebilir misiniz kendi sıcak kanınızı altun taslarda
  geçirebilir misiniz şu yağlı ipi
        kendi güzel ellerinizle
          o güzel boynunuza
ve şakıyormuşçasına kafeste kanaryanız
bakıp bakıp zindanlı akşamlara
    yudumlayabilir misiniz soğutulmuş içkinizi?
dolaşıyor akşam yelinin büyücü parmakları
    Çankaya’nın genç irisi kavaklarının gümüşlü yapraklarında
önce yaprak
sonra dal
sonra dallar ipil ipil
küme küme kavakları Çankaya sırtlarının
   çalar gibi bir gizli piyanoda
         sonsuzluğun şarkısını
ve saksıda soluk alan belki de bir camgüzeli
                  bir fesleğen
                        bir kaktüs
        tutuşurken ormanlar oylum oylum
        savrulurken kül ve kerpiç
                           rüzgarda! 
ey elleri mis kokulu sabunlarla kurtulan beyler
almış kanlı gömleğini nere gider bu türkü
sarınmış kıl şalvara
         nerden gelir bu ağıt?
yığdım kitapları dağ dağ
     çağırdım nemrutu karanlığıma
bir kucak yeşil yoncayla geldi nemrut
     öptü ıslak gözlerini aç öküzümün
gocunmayın güzel beyler
                   hanımlar
alınıp incinmeyin
silah silah çatmayın o güzel kaşlarınızı
          imdatlara saldırmayın
                basmayın düğmelere
                yürekleri hoplatmayın
                      güzel beyler
                            hanımlar
zor ve çetin bir ağıttır koçero
bir gelin ağlar onu
                          ben ağlayamam
bıyıkları çengel çengel
                             bir kardaş ağlar
acılı bir bacı ağlar
bağrı yanık bir ana
                ben ağlıyamam! 
ince bir ay batar gider karadağın ardında
dolanır kerpiç damı ince bir rüzgar
irkiltir bir gece kuşu
             osmanlı karakollarının duvarlarını
bir elinde kanlı mendil
bir elinde kara mavzer
kimse bilmez nerde nasıl
         taptaze bir
         sımsıcak bir
               gencecik bir ölüdür o
         bir selamdır sımsıcak
                varamamış dostuna
                     varamamış koçero
'leb-i derya' şu saltanat
şu konaklar şu saraylar şu köşkler
bu bereket bu bolluk
    bu çılgınca hovardalık
gocunmayın güzel beyler
                 hanımlar
       alınıp incinmeyin! 
kırk bin köyden birer kişi
               göçüyor kırk bin kişi
kırk bin köyden onar kişi
          göçüyor yarım milyon
ya ellişer yüzer kişi? 
göçüyor milyon milyon
                  vatanda vatan
                  güzel beyler
                        hanımlar
kusuyor bütün köyler insanlarını
kusuyor kasabalar
baştanbaşa bütün ülke
             kusuyor insanını! 
bu eziklik
bu hırçınlık
         güzel beyler
               hanımlar
   bu sınırsız tedirginlik
         acaba nerede biter? 
   nasıl başlar acaba
          şenlikli günleri bu toprakların?
bulacak bir gün elbet
         yatağını bu nehir
durulup dinginleşecek
         birgün elbet bu nehir
ve çocuklar oynaşacak mutlu çocuklar
         anacan sularında bu mutlu nehrin!
koçero bir dağ çekirgesinin gecede irkilmesidir
bir belirsiz karanlıktan
      bir belirsiz karanlığa
             irkilip uçmasıdır
                      bir dağ çekirgesinin
bir kurdun kaçmasıdır kendi karaltısından
yamaçtan bir taşın yuvarlanması
bir pınarın durup durup akması
bir çift gözün karanlığa bakması
şimşeklerin uzak uzak çakmasıdır dağlarda
   bir mavzerin yanlışlıkla patlamasıdır
bir geyiktir koçero
sekerken taştan taşa kırılmış bilekleri
  tırnakları kekik nane ve menekşe kokulu
     tırnakları rüzgarlı
           suçsuz bir geyik
avcılar yakalarsa mezedir eti
  köpekler kovalarsa diş kirasıdır
bir okul piyesidir koçero
    açış konuşmalıdır ve halaylı türkülüdür
    müsamere derler adına oralarda
      kaymakamlı savcılı ve çavuşludur
      biletlidir ve yoksullar yararınadır
     festivaldir sosyetede
                 modada son buluşlar
                 en taze ilişkiler
                 gürültülü boşanmalar
                 gürültülü birleşmeler
hele bir de balesi ve operası
'ey vatan' aryası bir de
      saygıdeğer prensesin saygıdeğer oynaşının
ardından telli sazlar
ardından yaylı sazlar
ardından vurmalılar
çekmeliler ve üfürmeliler
ardından 'kuğu gölü' ardından 'fındık kıran'
hemencecik candarmalar
  ve ardından 'haydutlar'ı siller'in
     köroğlu'nun narası: 
            'yine de hey hey! '
ve ardından
         çocukları gülmekten kırıp geçiren
              çağdaş banka reklamları! 
candarmalar geçirince kelepçeyi zinciri
                    bileklerine karıncanın
poz verince bir fukara karınca
         en komprador basın aynalarına
              aşka gelir kompütürler
              aşka gelir telefonlar telsizler
              ve doyum noktasına
                      sosyete ninni! 
o zaman işte çelenk
o zaman işte tören
alkış
   bando
        ve rap rap
donanır bayraklarla bankalar sigortalar
               ve uygunsuz işyerleri bilcümle
ve kadehler
   kadehler ki ses verir yıldızlardan!
gocunmayın güzel beyler
                      hanımlar
           alınıp incinmeyin! 
koçero bir oyundur
              yazılır
              yazılır
                  bitmez
koçero bir oyundur
              oynanır
              oynanır
                  bitmez
vurur onu jandarma
vurur onu candarma
durmadan vurur
       ama o bitmez
       o hep durur öyle orda
           bıyıkları kartallıda
           göğsü çapraz fişeklikli
           gözleri beş yaşında
                    kolları nuh nebi'den
           bir elinde kanlı mendil
           bir elinde kara mavzer
           pır pır eder bir güvercin
                      ucunda namlusunun
           o hep öyle durur orda
                      taş ardında
                          rüzgarda!
muhtara sorarsanız
        bizim serseri veli
marabaya sorarsanız
        işini bilmemiş deli
köylüye sorarsanız
              ekmeksiz garibin teki
çocuklara sorarsanız
        yüce dağlar aslanı aslan koçero
kimsesize sorarsanız
             hükümet bilir onu
candarmaya sorarsanız
            devletin dağlarda silah çatması
vurguncuya sorarsanız
        yol kesici yağmacı
soyguncuya sorarsanız
            devletin acizliği
sağcıya sorarsanız
           siktiret pezevengi
solcuya sorarsanız
         'ferman padişahın dağlar bizimdir'
İstanbullu inanır ki
         boğazda kaşalottur
Ankaralı sanır ki
         temele dinamittir
İzmirlinin düşlerinde
           şaşkın köpek balığı
Antalyalı her gece
          gergedan görür düşünde
Erzurum’da kol başıdır
Erzincan’da deli daysak
pir sultan yoldaşıdır Sivas’ta
           bir 'kılıcı kanlı' Van’da
                 Mardin’de bir
                    gözü kanlı kaçakçı
ah koçero
vah koçero
koçero eyvah!
gocunmayın güzel beyler
                       hanımlar
            alınıp incinmeyin! 
patron gazetelerinde yüksek tirajdır koçero
hükümet programlarında bir 'nakl-i yekun'
kapitalist dış basında nobel'lik bir roman
politik sürtüşmelerde bir yılan hikayesi
diplomata sorarsanız
             turistik bir serüven
kaymakama sorarsanız
                'ahval-i adiye'den
sosyeteye sorarsanız
        eğlenceli bir briç
sorarsanız bezirgan filimciye
              gişelik bir senaryo
sorarsanız bürokrata
Atatürk’ün gardrobuna
        tükürmüş biri
hümaniste sorarsanız
     Fransızca bilmeyen
     montenyi'den anlamayan
     mitologya tragedya
     hümanizma helenizma
       hiçbirinden çakmayan
              bir yörüktür koçero! 
     ne anlar rönesanstan
     ne anlar restorasyondan? 
     bir bazlama
              bir uçkur
     üç telli bir zımbırtıdır koçero! 
     sanki sırası mıydı dağlara tırmanmanın
        demokratik tragedyayı uçuklatmanın
            sanki sırası mıydı!
müfrezeler yürümüş dağ dağ
                 ve dere dere
     kesmiş geçitleri korkunun silahları
bir tükenmez sermayedir koçero
              haksız yönetimlere! 
gocunmayın güzel beyler
                 hanımlar
             alınıp incinmeyin
silah silah çatmayın o güzel kaşlarınızı
          koşturmayın şifreleri
                             telefonları
          basar gibi tuz yarama
                   basmayın düğmelere
                       yürekleri hoplatmayın
                          güzel beyler
                               hanımlar
paralar girsin diyedir kalantor kasalara
toprak sömürülsün diyedir orta çağlarda
ışıksız kalsın diyedir bir koca ülke
karanlıkta boğazlaşsın diyedir güzel yüzlü insanlar
fabrikalar işçi yesin para kussun diyedir
kıyılar yağmalansın ormanlar çiftlikleşsin
bankalar yağ bağlasın tekeller et bağlasın
holdingler palazlansın ortaklıklar göbeklensin
bu rüzgar böyle essin
      bu değirmen böyle dönsün
        bu çuvallar böyle dolsun diyedir
             koçero'nun dağlarda medetsiz yalnızlığı! 
gocunmayın güzel beyler
                 hanımlar
             alınıp incinmeyin
yeni değil bu hikaye
                 bu oyun eski oyun! 
ah koçero
vah koçero
koçero eyvah!
bir akşam birdenbire bir can çıkar dağlara
bin kardaş bin acı bin ana
bin kerpiç bin harman bin açlık
bin yenge bin emmi bin dayı
bin zulüm bin acı ve bin karanlık
      bir akşam birdenbire çıkar dağlara
bıyıkları terlememiş bin çocuk
bin aşık bin deli bin meczup
bin ekmeksiz bin işsiz bin suçsuz
kıl şalvar kurtlu çarık
naldöken mazı kıran derviş çatlatan
itburnu koyak gülü ahlat çalısı
      bir akşam birdenbire çıkar dağlara
çökelekler yoğurtlar arpa bazlamaları
yalnayaklar gömleksizler dayanaksızlar
munzur'lar çilo'lar palandöken'ler
dersim'ler tunceli'ler bingöl'ler
tunceli'de mercan'lar ağrı bereketleri
tahtalı'lar toroslar ve binboğa'lar
       bir akşam birdenbire çıkar dağlara
turistik bir gösteridir dağlara çıkmak
        örneğin ağrı'lara
        alpler'e sübhan'lara ant'lara
               himalaya dağlarına derin asya'nın
               klimancaro'nun tropik karlarına
turistik bir gösteridir dağlara çıkmak! 
gel gör ki böyle yazmıyor bizim burda kitaplar
      turistik diye göstermiyor dağları
             turist diye vermiyor dağlara çıkanları
bir sürekli çıplaklıktır koçero
              bir sürekli açlıktır
bir sürekli haksızlıktır koçero
                 bir sürekli itilmişlik
koçero bir vazgeçiştir
     koçero bir ilgisizlik
bin yıllık yoldan gelir
               üstü başı kan içinde
                  yorgun bir dilekçedir
                     bir arzuhal koçero
bir tanrı selamıdır
                 alınıp verilmemiş
görülmemiş bir hacettir koçero
     çiğnenilip geçilmiş
           ve sorulmamış
upuzun bir eyvahtır
upuzun bir pişmanlık
bir ünlemdir koçero
       sığmaz okul kitaplarına
erzurum yaylasından
            erzincan çukuruna
ve tecer dağlarından
                harran cenderesine
bir uzun masaldır ki koçero
      dağların dağlara yaslandığı yerde anlatılır
        geçitlerin geçitlere küstüğü oyaklarda
benek benek anlatılır
nakış nakış anlatılır
bıçak bıçak
kurşun kurşun
      ve türkü türkü! 
göğsü çapraz fişeklikli
bıyıkları kan içinde bir kara mavzerdir koçero
       yatar türkülerde upuzun
        ağıtlarda fidan fidan
                                koçero
bildirir hal-u ahvalini dört mevsim tanrısına
bildirir divanına
            şaşırtılmaz adaletin: 
          'arkam sensin
             kalam sensin
                dağlar hey! '
gocunmayın güzel beyler
                       hanımlar
             alınıp incinmeyin! 
koçero bir vatandır
      yaşanılır boydan boya
koçero bir vatansızlık
bir dağlaşmış yalnızlıktır koçero
        mavzerleşmiş bir haksızlık
            yanıtsız bir dilekçe! 
ben Türkçe anlatamam
o Kürtçe anlatamaz
      Farsça çıkmaz doruklara! 
gocunmayın güzel beyler
                       hanımlar
kan bulaşır ellerime
                      ben anlatamam!
<end>

<start>
Yüreğim sızlıyor bu roman iyi bitmeyecek 
Beterin beteri var diyenlere inanmıyorum 
Hep böyle havalar besler fırtınaları 
Korkarım bu mavi ışık çabuk sönecek 
Duymazdım durgun suların bezgin türkülerini 
Alışmak ölümün bir başka adıymış bilmezdim
Bir yangın sonu yorgunluğu yakıyor avuçlarımı 
Bir rüzgar kulaklarımdan hiç eksilmiyor 
Esirgenmiş bir dünyada müthiş yalnızım 
Geri dönsen bile ben artık o ben olmayacağım 
Yüreğim sızlıyor bu roman iyi bitmeyecek...
Ben mısralarımı kerpiç gecelerinden çekmişim 
Beş numara lamba kaderi var mısralarımda benim 
Deli çizgi gözlerimi kör etmiş, kör etmiş, kör etmiş 
Göçmüş kıtalar üstünde kuşlar dönüyor garipsi 
Çığlık çığlığa kuşlar dönüyor evcil ve tedirgin 
Gök mavisi bir türkü dolanmış yüreciğime 
Selsele yolculuklar tütüyor gözlerimde, neyleyim 
İnsan demişim, kitap yüzlü insanlar demişim gidemiyorum...
Kaderim kaderleri demişim güzelim 
Sen olmasan ben böyle değildim 
Böyle uysal ve kırılmış değildi şiirlerim 
Bir yangın sonu yorgunluğu yakıyor avuçlarımı 
Yüreğim sızlıyor bu roman iyi bitmeyecek...
Rüzgâr gibi ağustos geçti ellerimizden 
Meyvalar bizi bal renkli günahlara çağırıyorlar 
Bir yanda yaşanmamış günlerin hırsı 
Bir yanda boşa geçen gecelerin acısı 
Malum o dramın en güzel perdesindeydik 
Ağustos şarap olmuş, kanımıza akmıştı 
Göçmüş kıtalar üstünde kuşlar gibiydik 
Her gören didik didik bizi denetliyordu 
Biz kendi derdimize düşmüştük...
Orda da akşamlar olacak güzelim 
Kanlı mendil gibi ağustos akşamları 
Şu benim çektiklerimi görmeyeceksin 
Belki yanında başkaları olacak 
Belki düşlerine bile girmeyeceğim 
Gün oldu acıların şiirini yaşadım 
Gün oldu zehir gibi yokluğunu yaşadım 
Bana sen ne diye duyurdun yalnızlığımı 
Ne diye gurbet gibi mısralarıma sindin 
Dokunsan parmaklarıma tutuşacağım...
Yere batan şehrin tek yalnızıyım 
Yüzyılın ağrısını anlayarak çekiyorum 
Ekmeğime barut sinmiş bulanık özgürlükler 
Tepmişim rahatımı, boynu bükük mutluluğumu 
Yaşıyorsam erkekçe yaşıyorum...
Düşün ki coğrafyanın en güzel yerindeyiz 
En güzel günlerinde gençliğimizin 
Ölümden ötesini aklım almıyor 
Beterin beteri var diyenlere inanmıyorum 
İstesek cenneti kurtarabiliriz 
Ben bir ışık için tepmişim rahatımı 
Bu güleç yüzlülerin, bu acı türkülerini 
Bu yoksul yerleri anlayarak seviyorum 
Delicesine anlayarak güzelim 
Yüreğim sızlıyor bu roman iyi bitmeyecek
<end>

<start>
ne zaman sevmek desem bir tedirgin bulvar iti gecede
biraz müzik biraz içki ve çok çok resim
kim sarmalar bu bebeği
kimler taşır bu ölüyü belirsizliğe
nerelerde kalır gözüm/nerelerden döner sesim
bu ne biçiim hayvan ki bu/beslenir acılardan
tohum atar kuşaklara kan göllerinde
bu ne biçim oyun ki bu/gizlenir gölgesine gerçeğin
mutluluklar aranır ateş çemberlerinde
bir umarsız bulvar iti vitrin ışıklarında
anladım ki birdenbire/kopmuşum toprağımdan
kopmuşum masallara süt emziren akşamlarımdan
köklerim orda sızlar/yapraklarım bulvarda
resim diye duvarlarda müzik diye ıslıklarda
o çıldırtan deniz orda/balıklar tablalarda
özlemek orda kalmış özlemi sevmek burda
ferhat'sa mendil açmış dileniyor güvenparkta
taradım bütün sözlükleri aşka yer yoktu
bir kaygulu bulvar iti karanlık çıkmazlarda
koşuyordu masallarda/koşuyordu imgelerde
başka yer yoktu
başımdaki ağrı sendin sesimdeki kuşku sen
ne düşünsem dört boyuttu ne ağrısam dört boyut
kopmak belki bir ülkeydi tutkular eski zindan
heerkes kendi bukağısının tutkulu demircisi
bu evleri bizmi yaptık bu yolları bizmi çizdik
ölümlerden bizmi kaçtık bizmi düştük ölümlere
senleştirip giriyorum koynuna gecelerin
senleştirip açıyorum gözlerimi sabaha
bir şey eksik biliyorum bir şey artık sen değil
şafak diye söken sendin sendin gülen penceremde
çayımdaki bahçe sendin içkimdeki bulut sen
içimdeki kuş sürüsü çabamdaki arılardınnere gitsem karşımdaydın ama sen yoktun
sen sahi niçin yoktun
senleştirip biniyordum külüstür taşıtlara
senleştirip okşuyordum osmanlı sokakları
kan bulaşmış caddeleri ölülerli alanları
tepelenmiş çiçekleri kanatılmış mavileri
senleştirip seviyordum bütün çirkinlikleri
telefonlar sensin diye koşturuyordum
kanıyordum
sensin diye karanlık çağrılara
susuyordum senleştirip kahpelikleri
nere gitseem karşımdaydın ama sen yoktun
sen sahi niçin yoktun
duruyordum seni sanıp yangın çığlıklarına
yaşaamak belki buydu belki de öbür yüzü
unutmaktı belki güzel aramaktı belki sevmek
belkideki varsıllıktı kesindeeki yoksulluktu
yitirmek buydu belki yakalamak belki bu
bu kafesi biz süsledik biz aldandık bu süslere
içimdeki sızı sendin yüzümdeki merak sen
gitmelerden beklediğim kalmalardan korktuğum
nere gitsem karşımdaydın ama sen yoktun
sen sahi niçin yoktun
ikibulvar itiyiz biz reklere dolaşmışız
ağzımızda ölüm tadı tüylerimiz kanlı çamur
ikimiz iki yandan bir koca yanlızlığı
bir amansız şaşkınlığı ikimiz iki yandan
dolaştırıp duruyoruz eski zamanlar gibi
müzelik bir inanmanın ören kapılarında
anlamamak elde değil anlamaksa soykırım
uçup uçup düşmek kalır inanmaklardan
kelebekler konuyor yaşlı salyongozlara
ölülerin gölgesinde diriler güneşleniyor
yakın artık gemileri köprüleri atın artık
kim ne derse desin vazgeçin onarımdan
ne seçilen renklerdeyiz ne gidilen yerlerde
danışıklı gözyaşları yapmacık mutluluklar
soykırımsaal bir çoğalma solucanımsı bir eşleme
bir yanımız doğum evi bir yanımız hiroşima
iki bulvar itiyiz biz koşulların kölesiyiz
zincir sesi duydukça sızlar bileklerimiz
bir kenti tanır gibi tanıdım seni ancak
eetine değdi etim/otuzaltı onda yedi/çok değil
elini buldu elim/otuzaltı onda yedi/çok değil
öptüm seni/otuzaltı onda yedi/dudaklarından
bir kenti yaşar gibi yaşadım seni ancak 
yaşamadım kendimi
ellerin ellerimdeydi ellerin yoktu
gözlerin gözlerimdeydi gözlerin yoktu
iki portre gibi yanyanaydık albümde
uykunda sevmiştin haberin yoktu
bir kaçağı tanır ggibi tanıdım seni ancak 
tanımadım kendimi
şarkılarda buldum seni yitirdim
yılgılarda buldum seni yitirdim
resimler bir türlü konuşmuyordu
fotoğraflar kaçıyordu ben yaklaştıkça
bir yalanı anlar ggibi anladım seni ancak
anlamadım kendimi
evin de mi yoktu senin sokağındamı
adresini silip silip yazıyorlardı
düşlerin türkçe miydi hotantoca mı
çincee mi arıyordun eskimoca mı
herkesste mi arıyordun ne arıyordun
neden öyle gülüp gülüp yaşlanıyordun
bir yüzünü buluyordum öbün yüzün yok
birçizgini buluyordum öbür çizgin yok
olgörüp gelmiyordu adın fırçama
düş müydün düşüncemi anlamıyordum
uzattıkça ellerimi dağılıp gidiyordun
kendimden korkuyordum yoksa yokmuydum
binlerce göz binlerce yüz binlerce biçim
aradığım yerde yoktun sormadığım yerde var
etimdeki acı sendin kanımdaki kuşku sen
nere gitsem karşımdaydın ama sen yoktun
sen sahi niçin yoktun
SEN
SAHİ
NİÇİN
YOKTUN?
<end>

<start>
varsın bulsun sizi diye 
                             uçurdum merhabamı güvercinlere
Ben sizleri dostlarım her zaman sevdim
Yanınızda olmasam da
Katılmasam da sazlı sözlü günlerinize
Katmasam da kahkahamı kahkahanıza
Hep sizlerle birlikte başladı sabahlarım
Ben sizleri dostlarım
   Her zaman sevdim
<end>

<start>
Bir sen eksiktin sarıyıldız hoşgeldin 
Geç bakalım karşıma benimle içer misin 
Ağlar mısın içince burnuna çeker misin 
Gözyaşların yakabilir mi dudaklarımı 
Ama neden titriyorsun öyle sarıyıldız
Bak ben su taşıyorum ince elekle 
İğne deliğinden dünyayı geçiriyorum 
Bak ben aklıma uyup sarıyıldız 
Durmadan aklımı saşırıyorum 
Sen beni kaçıncı binden tanıyorsun ki
Hadi bana çelik mavisi bir gece getir 
Hadi dostlukları tek tek koparıp getir 
Alnımdan öp beni e mi, yitik sıcaklığımı getir 
Gençliğimi çılgınlığımı deli günlerimi getir 
Ne o sarıyıldız sen de mi ağlıyorsun
<end>

<start>
kavaklar ışıldardı batıya karşı
küskün dağlar gülkurusu
yazılar kızıltılı
öyle çetin öyle hırçın bir çağdı ki öyle o
sevmek yangın uğultusu
sevilmemek yangındı
kavakların arkasında bir evdi
mor patiska perdeleri oyalı
gözalıcı kumrallığı akşamüstleri
eşsiz bir çağlayandı
ayrılmazdı pencereden bütün bir yaz
aradığı o şehzâde kimbilir kimdi
hem severdik o çiçeği delicesine
hem de sevmez görünürdük
çocukluk işte
kapışmamız sanki bir başka nedendendi
yoksulluk dağ başında yalınayak keloğlan
varsıllıksa subaşında bir devdi
yuvasız bir atmacaydı sevmek belki de
döner ha dönerdi de taa yukarlarda 
konamazdı biryerlere
amaçsız bir yolculuktu sevmek
bir sürekli kaçmaktı kendi kanatlarından
gidip gidip dönmekti hep aynı yere
topu bulutlara tepmekti sevmek
çıplak atı deliduman sürmekti yazılarda
ağaçların tepesine çıkıp inmekti sevmek
kovalarla şarap içip o dinginlikte
tabanca yumruk bıçak
düğünlerde kıyasıya halay çekmekti sevmek
ben miydim topa vuran
vururcana yoksulluğun başına
top çıkardı yıldızlara
bütün gözler yıldızlara 
kız bakardı yıldızlara
saçları sular gibi
akardı pencereden
ben miydim çıplak atı
koşturan deliduman
at giderdi çevrenlere
bütün gözler çevrenlere
kız bakardı çevrenlere
masallar çevrenlere
saçları sular gibi
akardı pencereden
duruyor daha orda
gün batarken daha orda
kavaklar daha orda
duruyor daha orda
o sevmek daha orda
teptiğim top bulutlarda
sürdüğüm at bulutlarda
yüzdüğüm çay bulutlarda
kavgalarım özlemlerim
dönmedi 
daha orda
bulutlar nerde? 
bulutlar nerde?
o kız artık yok orda
o saçları çağlayanlı
o gözleri kuşlarlı
o kız artık yok orda
yok orda o çocuklar
yok orda o kavgalar
o kıskançlık yok orda
o gizlemek yok orda
varsam baksam o bahçe
varsam baksam o akşam
o bahçe de yok orda
o akşam da yok orda
ya ben nerelerdeyim
ya ordaki ben nerde?
<end>

<start>
Erik çiçek açmış da bahçenin kıyısında 
Sen ona hiç bakmadan geçmişsen oracıktan 
Leylek dansa durmuş da bacanın tepesinde 
O baharlım laklakını durup dinlememişsen 
Şakır şakır bir tren bir gece köprüsünden 
Islıkla dalmamışsan gurbet türkülerine 
Akasya mor akasya ak akasya sarı sarı sarkmış da bahar mavilerinden 
Yaşamak ne güzel şey diye ağlamamışsan 
Çocuklar birdirbir oynuyorlar da çöplük arsada 
Dikilip yanıbaşlarına göğüs geçirmemişsen 
Yanından geçip gitmiş de çilekçinin arabası 
Kaçtan veriyorsun hemşerim diye yutkunmamışsan 
İskelenin tepesinden türkü döken gurbetçi gence 
Varolasın koçum benim diye el sallamamışsan 
Bahar dalı gömleğiyle utangaç bir uçurtma 
Bu ne şıklık delikanlım diye laf atmamışsan 
Ve çapkınca bakmamışsan 
Göğsü domur domur yeniyetmeye 
Sesi bambam 
Sesi ramazan topu 
Kendini herkül sanan delikanlıyı 
Yaştaşınmışcasına süzüp selamlamamışsan 
Öpmemişsen gözlerine bakıp duran bir gözleri şenlikliyi 
Yaşama itmemişsen iter gibi denize 
Girmemişsen koluna bir yıkılmışın 
Yalanla da olsa avutmamışsan umutsuzu 
Su diyene bir avuç su 
Bir yaralı parmağa işememişsen 
Kolay gelsin dememişsen taş kıranlara 
Günaydınsız bırakmışsan bahçe bezeyenleri 
Eğilip koklamamışsan çitten gülen çiçeği 
Bayram bayram donanmamışsan 
Sevinciyle dostlarının 
Acısını dostlarının 
Yüreğinde duymamışsan 
Kapı kapı dolaşmamışsan iş dilenerek 
İşsizliğe düşmemişsen hakkım dedikçe 
Ve bayraklı pankartlı yürüyüşlere 
Halaylı horonlu grev şenliklerine 
Katılmayı aşk gibi duymamışsan şuranda 
Ağrın ağrım 
Acın acım 
Dememişsen insan kardeşlerine 
Ve dilinin en görkemli 
Ve dilinin bando-davul sövgülerini 
Sıralayıp sallamamışsan deyyuslar saltanatına 
Hangi yaşta olursan ol 
Kardeşim 
Kaptırıp gönlünü sevda fırtınasına 
Evin yolunu şaşırmamışsan 
Sende iş yok be kardeşim 
Sen artık hapı yutmuşsun 
Borçlusun sen ağaçlara kuşlara 
Borçlusun sen trenlere otobüslere 
Yağan kara esen yele borçlusun 
Borçlusun sen herşeye 
Gözdeki ışıltıya 
Alındaki çizgiye 
Eldeki şaşkınlığa 
Borçlusun herşeye 
Kardeşim 
Yaşamın kendisine
<end>

<start>
silahımsın
başım havalarda gezerim
   en yıkık günlerimde bile
atımsın
ölümü çiğnetmedin düşmana
   karanlıkta kurşun yağarken üstüme
karımsın
dölümü paylaşan tarlamsın benim
kollarımda uyuttuğum geceler seni
göğsüne sığındığım geceler senin
öfkemi bir tabanca gibi denediğim geceler sende
kulaç atmışcasına Kızılırmak'ta
      yorulup düştüğüm geceler senden
ve ilk görüyormuş gibi baktığım gözlerine
        kızıltılı sonbaharlar 
              alabulut yazlar
                   tren tren yolculuklar
seni ben 
ekmek paramız olmadığı günlerde de gördüm, yiğittin.
seni ben
   korkunun kara tırnaklı elleri
    bileklerime bir hayalet gibi sarıldığı
        günlerde de gördüm, yiğittin.
seni ben 
  zorlayıp o peygamber köşkünün kapılarını
  hücreme temiz çamaşır ve sigara ve selam
  yolladığın günlerde de gördüm, yiğittin
bir çift ateş karanfil
  bir dost kitap
  ve bir bardak su gibi beklediğin günler de 
                                                     oldu
hasta yatağımın başucunda, yiğittin.
soframızda kuşsütü balık yumurtası yoksa da
                  işçi ellerinin tadı
                  aydın gözlerinin balı var
ne zaman kekik koksa
  gül koksa çamaşırlarım
    elma erik ceviz zeytin portakal 
    anam koksa çamaşırlarım
     ucuz çamaşırlarım
     ucuz sabunlarda ellerini anımsarım
ellerin 
canım karım ellerin
yaban güllerine mısırlara pırnallara değen
                                               ellerin
ellerin
canım karım ellerin
iki taştan bir undan eden ellerin 
ve göller bölgesinin gül bahçelerinden
  gül toplar gibi haziranda (şafakta)
çetin kitaplardan bal toplayan ellerin
canına okumuşlar ekmeğimizin
zincire yatırmışlar delikanlı günlerimizi
kan etmişler ellerimizi düşlerimizi
                          canım gülüm
                                      kan
gayri bize ölüm yok
kavgayı
şiiri
ve seni çok seviyorum.
<end>

<start>
Ben hic turna gormedim 
Ama taniyorum turnayi turkulerden
Biri bir turnali turku tutturursa
Helede trendeysem
Helede hapisteysem
Yitirmissem sevdiklerimi
Oy daglar daglar
Mutlulugu hic gormedim ama taniyorum yoklugundan
Geceler boyle olmazdi herhal
Ayrilik getirmezdi kucaklasmalar
Durup durup ic cekmeler
Kiyi kose aglasmalar
Olume kurtulus denmezdi herhal
Sevismek suc sayilmazdi 
Yasamak boyle cile
Mutluluk dilesem birine
Aglayasim gelir ardindan
Mutluluk benim sirinimdir
Oy daglar daglar
Nazim'i hic gormedim ben
O cikti ben girdim iceri
Gordum topragini o aci gulun
O kus ancak o bahcelerde
Nesini anlatayim ben ozgurlugun
Gun olur zincire vurulmaktir ozgurluk
Gun olur gogsunu gere islik calmaktir caddede
O cekip gitti buralardan
O cekip gitmeden once
Bilmezdim gitmenin ne oldugunu
Simdi kim gitmelerden soz  etse
Karanlikta bir baba sessizce opuyor cocugunu
Yapin bunun resmini
Yapin bunun heykelini
Muzigini sarkisini
Yapin bunun romanini
Oy daglar daglar
<end>

<start>
Görüyorum ki, bir an önce varmak istiyorsun oraya. Gerginsin
kıpır kıpırsın, soluk soluğasın, yay gibisin ey yolcu 
coşkunluğun ne güzel, ofken ne güzel 
Sana selam, sana saygı
ey yolcu
Fakat düşündün mu yolunun uzunluğunu? 
Neler var yolunun üstünde, düşündün mu? 
Koşar-adim asabilecekmişsin su dağı, geçebilecek misin
bu hızla su beli, tırmanabilecek misin bu solukla su sırtı? 
Ovada dikenler yollara uçmuştur, kuru dereleri seller basmıştır,
kar yağmıştır belki o tepelere? Böyle, uçar gibi geçip
gidebilecek misin oralardan, hemen varabilecek misin oraya? 
Belki sırtlanlar üşüşmüştür leşlere, kuzgunlar tutmuştur belki
yolları. Belki silinmiştir ayak izleri yolcuların.
Butun bunları düşündün mu ey yolcu? çünkü sen, ne ilk yolcususun
bu yolun, ne de son.
Derim ki sana:
Nehirler boyu git 
Nerelerde ve niçin durgundur nehirler,
nerelerde ve niçin hırçındır nehirler,
nerelerde ve niçin mendereslidir,
nerelerde ve niçin çağlayanlı ve de çavlanlıdır nehirler,
gözlerinle gör, duy kulaklarınla 
Gör ve duy ki, nasıl varır nehirler denizlere
Derim ki sana:
Denize varmaktır amacı nehrin, denize varmak, ey yolcu 
Büyükse dağ, aşamıyorsa üstünden nehir, dolanır çevresini dağın.
Büyükse kaya, sokup atamıyorsa nehir, birikip birikip taslar
üstünden, dolanır yanını yöresini. Yokuşsa yolu, koşamıyorsa
menderesler çizer nehir. uçurum çıkarsa önüne, kapıp bırakır kendini
nehir, acar kanatlarını; varır varacağı yere, oraya denize
Derim ki sana:
Nehirler boyu git ve gör nehirlerin nasıl yol aldıklarını 
sen de bir nehirsin ey yolcu 
Senin de varmak istediğin bir yer var
Gerçekten varmak istiyorsan oraya, nehirlere iyi bak 
Engeller
nasıl asılır, öğren nehirlerden
Yari yolda yok olup gitmek değildir
amaç, nehirler gibi akıp, nehirler gibi ulaşmaktır oraya 
Varmaktır oraya, ey yolcu
Derim ki sana:
iyi oku yolunu, avucunun içi gibi bil 
Dizlerini, ciğerlerini,
yüreğini siki tut, iyi dengele 
Ovada koşar gibi vurma kendini
dik yokuşlara 
uçuruma atlar gibi bindirme kayalara 
 daha koş, daha koş  diye alkış tutanlara kanıp da, kesilip
kalma yari yolda 
Dipdiri varmalısın oraya 
Hız koşusu değil bu,
ey yolcu, engelli koşudur bu 
Engelleri asa asa, gücünü koruya
koruya varmalısın oraya 
çünkü oraya varmaktır amacın, koşmak değil 
Boşuna sevmedim nehirleri 
Aktıkça büyümesi boşuna değil
nehirlerin 
Akan buyur, ey yolcu 
 erişir menzil-i maksuduna aheste giden  demiyorum ben sana,
 tiz reftar olanın peyine damen dolaşır  demiyorum. Böyle
demiyor çünkü nehirler. Duracaksın, dolacaksın, atlıyacaksın,
asacaksın, koşacaksın ve varacaksın oraya, diyor nehirler.
Öyle diyorum ben de
Beni dinle, beni anla ey yolcu
adim adim
kulaç kulaç
ilerliyor nehir
yoklayıp
araştırarak
tartıp
dengeleyerek
adim adim
pençe pençe
ilerliyor nehir
birdenbire koçbaşı
birdenbire ipek bir çarşaf
ve balıklar kurbağalar yosunlar
köprüler ve yoksul değirmenleri bozkırın
birdenbire bir uğultu
birdenbire bir kıyamet
bindirip
çekilerek
çekilip
toparlanarak
veriyor cüceleşip
devleşerek
veriyor
nehirlerce Kahtalarla
şarkılar söylemeliyim
nehirler gibi uzun
nehirler gibi kollu
nehirler gibi hırçın
ve yumuşak
ve nehirler gibi
dur
durak bilmeyen şarkılar söylemeliyim
gitmek
nehirlerle yan yana
gitmek
nehirler gibi zor
nehirler gibi çetin
nehirler gibi umutlu
gitmek
nehirlerden de öteye
oraya
taaa oraya
o büyük kurtuluşa
yüreğim
yaralı kuşum
topla ve aç kanatlarını
<end>

<start>
anam benim
güzel anam
ana can
ne vardı elini çabuk tutacak
beni böyle apar topar
sokaklara savuracak ne vardı
sen de güzeldin elbet
insanin anası güzel olmaz mi
güzeldin elbet
güzeldin de anacan
şimdikiler bir başka
şimdikiler felâket
hele bir bak su kızlara
anacan
bak da salâvat getir
çevir oku kitap kitap
resim resim as duvara
bas bağrına bir kucak gül
ben mi hiç yaşamadım
soyum mu güzelleşti
anacan
bilseydim bunların geleceğini
Erciyes dağına dönse de karnin
allem eder kallem eder kaçırırdım treni
anam harcadın beni
yaktın beni anacan
sevmesem sen küsersin
öpmesem babam kızar
ne halletsin Hüseyin
ne halletsin ozan oğlun
<end>

<start>
demek hiç aç kalmadın sen öyle mi 
açıkta kalmadın ha? 
kirinden gömleğinin 
dirseğinin yamasından 
eziklik duymadın ha? 
bravo be 
aşkolsun şu adama vallahi!
demek hiç sövmediler anana avradına 
hiç kimseye sövmedin ha? 
bir gececik olsun çekip kafayı 
şakır şakır oynamadın 
hıçkırarak ağlamadın öyle mi? 
bravo be 
aşkolsun şu adama vallahi!
demek yalnızlıktan böğürmedin hiç 
akrep sokmuş gibi sıçramadın geceleri ha? 
hiç sevmedin öyle mi 
kendini öldürmeyi çekip gitmeyi 
büyük işler becermeyi düşünmedin ha? 
bravo be 
aşkolsun şu adama vallahi!
demek bu musluklar hep bu ellerde 
bu düzen bu dünya bu gidiş 
sen hep böyle mutlu kişi örnek vatandaş 
giden ağam gelen paşam, öyle mi? 
bin yaşasın seni sokmayan yılan 
sen mi kaldın düzeltecek, öyle mi? 
haksızlığa uğramadın taşlanmadın ha? 
ne şam'ın şekeri, ha 
ne arabın yüzü, ha? 
yaşadın da bunca yıl şu bataklıkta 
gül sandın bu kokuyu öyle mi? 
hadi be hırbo sen de 
adam mısın sen de be!
<end>

<start>
Sen aşk şiiri yazamazsın Hasan Hüseyin 
Çünkü aşk şiirden önce gelir sende
Oysa şiir önünde gitmelidir herşeyin
Sen aşk şiiri yazamazsın Hasan Hüseyin
Çünkü aşk 
Kavganın içindedir
Çünkü sen 
İçindesin kavganın
Elmayı kokusundan 
Güvercini biçiminden soyutlamaktır
Yaşamak denilen kavagyı aşksız düşünmek
Sen aşk şiiri yazamazsın Hasan Hüseyin 
Çünkü sen 
Gagasından tutup kuşu 
Öt kuşum öt kuşum demiyorsun
Çünkü sen
Yedirip çiçekleri ineğe 
Koklayıp gerisini ineğin 
Kok çiçeğim kok çiçeğim demiyorsun
Öpüşmek başka şeydir yiğidim 
Öpüşmeyi düşünmek başka
Sevişmek başka şeydir güzelim
Sevişmeyi düşünmek başka
Sende yaprak -iki gözüm-
Sende yıldız -yürek sızım-
Sende su
Sende bu dört boyutlu kaçma tutkusu
atlıkarıncadan geceleyin 
Bakmaktır lunaparka
Sen aşk şiiri yazamazın Hasan Hüseyin
Çünkü sen ilkyaz yağmurlarında çırılçıplak
Dolaşır gibi sıcak morlarda 
İçer gibi morları
Düşer gibi morlara
Yaşarsın aşkı iliklerinde
Çünkü sen iki düşman ucun bileşkesisin
Acısısın kavuşmanın
Ayrılmanın sevincisin
Sen aşk şiiri yazamazsın Hasan Hüseyin
Çünkü aşkın  kendisidir şiirin 
Oysa sen
Oysa aşk
Oysa sen
Sen
Sen aşk şiiri yazamazsın Hasan Hüseyin
<end>

<start>
bak işte görüyor musun diyemiyorum
dilimin ucunadek geliyor diyemiyorum
bir gökyüzü var ki bu senin bilmediğin
bir kırmızı var ki bu senin hiç görmediğin
balıklar öyle yüzmez o sularda, sen yoksun
şarkılar bir böyle götürmez insanı erguvanlardan
sende hiç özlemek yok mu a bekleroğlu
sende hiç bunalmak yok mu a cennetmekan
ne tutarsın bu şapkayı başında
ne tutarsın bu başında şapkayı
bak işte görüyor musun diyemiyorum
dilimin ucunadek geliyor diyemiyorum
biliyorum nah işte mutluluk şuracıkta
şu kilidi kırdınmı arkası cennetiala
hidrojeni füzesiyle korkuya kuluçkada
höt desen devrim doğuracak perşembe gebe
bak işte görüyor musun diyemiyorum
dilimin ucunadek geliyor diyemiyorum
sen hiç vatansamaz mısın varsamaz mısın
sen hiç onursamaz mısın çoksamaz mısın
sen hiç utanmaz mısın arlanmaz mısın
hele bir döndür başını da şu gidişe bak
hele bir döndür başını da şu düzene bak
hele bir döndür başını da şu haline bak
bak işte görüyor musun diyemiyorum
dilimin ucunadek geliyor diyemiyorum
köleliğin karşılığını buldum sözlükte
toplumculuk ne demekmiş biliyor musun
biri yer biri bakar biliyor musun
apartıman bundan çıkar biliyor musun
ondan sonra kulismulis kilitmilit mapusane
ondan sonra allahmallah yalandolan kaşkariko
kimden aldın bu şapkayı başına
ne tutarsın bu şapkayı başında
neden yere çalmıyorsun bu şapkayı başına
yere neden bu başı şapkayına
bak işte görüyor musun diyemiyorum
dilimin ucunadek geliyor diyemiyorum
<end>

<start>
biliyorum
matarada su
      torbada ekmek
          ve kemerde kurşun değil şiir
ama yine de
matarasında suyu
      torbasında ekmeği
           ve kemerinde kurşunu kalmamışları
                               ayakta tutabilir
biliyorum
şiirle şarkıyla olacak iş değil bu
dalda narı
      tarlada ekini kızartmaz güvercinin gurultusu
ama yine de
dişler arasında bıçak gibi parlar kavgada
                                         şiirin doğrultusu
göz gözü görmez olmuş
tek bir ışık bile yok
yürek bir yaralı şahindir
                       döner boşlukta
belki bir şiir
bir şiir kırıntısı
      çalar kapımızı umutsuz karanlıkta
                          yoklar yüreğimizi
                          iğilir yaramıza
                          dağıtır korkumuzu
ve karşı tepelerden
       gürül gürül bir kalk borusu
<end>

<start>
beklerdi tohum
beklerdi tohum
beklerdi tohum upuzun karanlıklarda -- sen yoktun
öfkemi mermer mermer -- ocumu çocuk çocuk-- çıldırttım kırmızıları
bir başka parlardı yoğun karanlıkta ışıklar -- sen yoktun
butun kapıları birden zorlamanın o korkunç güzelliği
o korkunç büyümesi ellerin fitillerde -- sen yoktun
benim aşkımda o vardı
evrendi nasıl
evrendi çelik mavisi
grev grev ateş ateş büyüdüm ülkelerce
yepyeni bir öfke doğurdum kalabalık özlemlere -- sen yoktun
uff ne kotu kullanmışlardı ah ne güzel gözlerini -- olumdu
sana değip değip durdum o sarhoş yörüngede -- sen yoktun
bilenirdi türkülerde en soylu ayrılıklarım -- sen yoktun
benim askımda o vardı
soğuktu yeşillerim
soğuktu temmuzlarım en bayram gülmelerimde bile
kar yağardı sabah çaylarıma -- sen yoktun
sofralarda ekmek diye öpülürdü altın dişleri ölülerin
adini söyletmiyorlardı olum gibi özlenen şeyin -- sen yoktun
butun dillerde sana varmak -- bilemem bilemem benim askımda o vardı
ben hep koşan atları sevdim soluyan lokomotifleri
benim askımda çelik mavisi gagarinli uzayların
toprak nasıl sancılanır ağaçlar nasıl gerinirler çiçeklenirken
kursun nasıl islik çalar diş nasıl gıcırdar karanlıklarda
alabalık nasıl olur o kendi sularının kıyıcığında
bilemem bilemem -- sen yoktun
ateşler yanardı bir yerlerde yepyeni biçimlerde yanardı
benim askımda o vardı
söyle anamın en güzel kızı söyle
sular nasıl kaçırılır, kuşlar nasıl susturulur
nasıl sigar su koskoca evren daracık zindanlara -- söyle
balcık balcıktı o nar çiçeği cağı çocuklarımın
karanfil olurdu yakalarda bacımın kanlı gözleri
demir nasıl paslanırdı sıcacık bileklerde -- bilemem
bilemem ey anamın en güzel kızı bilemem -- sen yoktun
benim askımda o vardı
sen geldin
badem çiçek acar gibi geldin, düşte sever gibi geldin
ey kavgabicim
yepyeni bir düzendi gelişin, yoluna baş koyduğum ülkemdin
eskidi birden kentler, eskidi gökyüzünun çok uzaklığı, eskidi hep
oldu bakkal, oldu bakkalbicim, oldu bakkalbicim aşk
bu senin gözlerindi ey benim ülkem -- arılar oynasan içinde
bu senin duruşundu ey kavgabicim -- en hakli silah güzelliğince
güneş gibi acımasız, toprak gibi unutkan, tohum gibi umutlu
sen geldin ey benim özlemim ülkem, kadınım, devrim biçimim
yıkıldı ölülerin öğle sonu sarılıkları
sen geldin
eskidi birlerleri zamanın, eskidi gözleri kadınların -- sen geldin
evler eskidi birden -- eskidi evimsilere kölemsi yalnızlıklar
bayramlar eskidi gülüm, derinlikler eskidi -- ve pişmanlıklar
eskidi yatak biçimlerde iğreti ikililer -- ve çok çok
saksılarda çöl bitkileri, salonlarda kartpostal mutluluklar
eskidi maskelerin sırıtan düşmanlıkları -- ve nice yazlar
oh ne güzel yeniden -- bu senin güzelliğin ne demek
sel ne demek azimem, savaşlara durmak ne demek, güzel ne demek
sen geldin ey benim kadın ülkem -- yepyeni ufuklar geldin
durulu bayraklarım güldü gülüm -- sen geldin kutuplarım değişti
bir horoz öter bir yerlerde bir horoz bir horoz bir horoz daha
bir ateş yanar bir yerlerde bir ateş bir ateş bir ateş daha
bir yumruk sıkılır bir yerlerde bir yumruk bir yumruk bir yumruk daha
düşer barış cemreleri sabah çaylarımıza
biter kahpelik
biter bu gökyüzünun çok uzaklığı
sen geldin ey anamın en güzel kızı -- yasamak geldin
badem çiçek acar gibi geldin, yürek sızlar gibi geldin -- sen geldin
al beni kan kırmızılardan vur beni kan kırmızılara
durulu bayraklarım gülsün gülüm, kutuplarım değişsin ey benim ülkem
bitsin bu zulüm
bitsin bu zulüm
bitsin bu zulüm
sanki dünyada ilk şafaktı kollarımda uyanmaların
o büyük barışa bir adim kala
<end>

<start>
Bakma turaç, bakma bana el gibi
Sen bu Çukurova'nın öz kuşu değil misin
Ben bu Çukurova'nın öz oğlu değil miyim
Bakma turaç, bakma bana el gibi.
Sivas'lardan inmedim mi kar sularıyla
Ekmek deyip sarmadım mı göçümü turaç
Bir tencere  can aşını bölüşmedim mi
Bakma turaç, bakma bana el gibi.
Tunceli'den, Kırşehir'den, Van'dan, Bitlis'ten
Sürekavı yemişçene gelen kim olan
Açılmış sa Çukurova yediveren gül gibi
Bakma turaç, bakma bana el gibi.
Bu şeleği ben vurmadım bu gelinlere
Bu kızları ben yakmadım böyle ateşe
Sevdaları kara gece, kirpikleri güneşli
Bakma turaç, bakma bana el gibi.
Dağlara, dağlara, dağlara doğru
Çalı çırpı, sıla gurbet dağlara doğru
Sarı sıcak, ak cibinlik dağlara doğru
Ordu ordu çekip gider ay çiçekleri
Bakma turaç, bakma bana el gibi.
Üç etekli, ak puşulu, türkü bakışlı
Kadınlar yürüyor dağlara doğru
Gül kurusu, leylak moru dağlara doğru
Özlemler, acılar dağlara doğru
Sivaslı mı, Urfalı mı bilemem gayrı
Kadınlar, kadınlar dağlara doğru
Bilemezler avcının kim olduğunu
Sezmişler tüfeğin doğrultusunu
Kadınlar, kadınlar dağlara doğru
Acılarlı, umutlarlı bütün bir Anadolu
Bu sıtmalı gecelere, bu beşikleri
Bakma turaç, bakma bana el gibi.
Ben çalmadım bu davulu, Karaca Duran çaldı
Pir Sultan'ı benden aldı, kekliği Silifke'den
Boyasını yaman kardı Dadal'dan
Telini de yaman gerdi Karac'oğlandan
Vurdu mavi, vurdu yıldız, vurdu dağ başı
Vurdu susuz kuyularda kılçeçi
Turnayı benden aldı, gelinciği Erzincan'dan
Vurdu ekmek, vurdu gurbet, vurdu göç
Ben de senin gibi yalnızım Turaç
Ben de senin gibi düşman içinde
De ki bir Karac'oğlan de ki Bayburtlu Zihni
Bakma turaç, bakma bana el gibi.
<end>

<start>
Yüreğim sızlıyor bu roman iyi bitmeyecek 
beterin beteri var diyenlere inanmıyorum... 
hep böylesi havalar besler fırtınaları 
korkarım bu mavi ışık çabuk sönecek 
duymazdım durgun suların bezgin türkülerini 
alışmak ölümün bir başka adıymış bilmezdim 
bir yangınsonu yorgunluğu yakıyor avuçlarımı 
bir rüzgar kulaklarımdan hiç eksilmiyor 
esirgenmiş bir dünyada müthiş yalnızım 
geri dönsen bile ben artık o ben olmayacağım 
yüreğim sızlıyor bu roman iyi bitmeyecek
ben mısralarımı kerpiç gecelerinden çekmişim 
beş numara lamba kaderi var mısralarımda benim 
yitirmişim yıldız ışığında dost çizgileri 
deli çizgi gözlerimi kör etmiş kör etmiş kör etmiş 
göçmüş kıtalar üstünde kuşlar dönüyor garipsi 
çığlıkçığlığa kuşlar dönüyor evcil ve tedirgin 
gökmavisi bir türkü dolanmış yüreciğime 
selsele yolculuklar tütüyor gözlerimde- neyleyim 
insan demişim kitap yüzlü insanlar demişim gidemiyorum 
kaderim kaderleri demişim allı'nın kızı 
sen olmasan ben böyle değildim 
böyle uysal ve kırılmış değildi şiirlerim 
bir yangınsonu yorgunluğu yakıyor avuçlarımı 
yüreğim sızlıyor bu roman iyi bitmeyecek
Rüzgar gibi ağustos geçti ellerimizden 
Meyvalar bizi bal renkli günahlara çağırıyorlar 
Bir yanda yaşanmamış günlerin hırsı 
Bir yanda boşa geçen gecelerin acısı 
Malum o dramın en güzel perdesindeydik 
Ağustos şarap olmuş, kanımıza akmıştı 
Göçmüş kıtalar üstünde kuşlar gibiydik 
Her gören didik didik bizi denetliyordu 
Biz kendi derdimize düşmüştük
yılandere ölüler yatağı helalim ölüler 
katran mazot bidonları paslı putreller 
kargalar üşüşmüş ahmedo'mun ellerine kargalar 
ahmedo'mun düşlerine yılan çıyan doluşmuş 
garipler mezarlığı doymamışlar dünyası 
yıkılası karakuşak kurudere sırtları 
ahmedo'm bir yaz bulutu bir varmış bir yokmuş 
fenerler titreşiyor bıçaklanmış türkülerin gözbebeklerinde 
vinçler beni balçık gibi akşamlara bindiriyorlar 
sen olmasan şu sabahlar olmasa 
şu benim büyük büyük susamışlığım 
bu mızmız takvimi bir solukta susturacağım 
yılandere ölüler yatağı helalim ölüler
rüzgar gibi bir ağustos geçti ellerimizden 
meyvalar bizi balrengi günahlara çağırıyorlar 
bir yanda boşa geçen gecelerin acısı 
malum o dramın en güzel perdesindeydik 
ağustos şarap olmuş, kanımıza akmıştı 
göçmüş kıtalar üstünde kuşlar gibiydi 
duracak vaktimiz yoktu bitmiştik 
her gören didik didik bizi denetliyordu 
biz kendi derdimize düşmüştük
Orda da akşamlar olacak allı'nın kızı 
kanlı mendil gibi ağustos akşamları 
şu benim çektiklerimi görmiyeceksin 
belki yanında başkaları olacak 
belki düşlerine bile girmeyeceğim 
gün oldu acıların şiirini yaşadım 
gün oldu zehir gibi yokluğunu yaşadım 
bana sen ne diye duyurdun yalnızlığımı 
ne diye gurbet gibi mısralarıma sindin 
dokunsan parmaklarıma tutuşacağım
yine ağustos gelse elele versek 
sen anandan kaçsan ben yalnızlığımdan 
yeni yoldan sazanlı çaydan geçsek 
güneşin bahçeleri emzirdiği saatte 
susamışlar aşkına, kandım diyesi 
uzun uzun öpüşsek 
yine ağustos gelse kovulsak cennetimize 
şantiye hiç durmadan ötse bağırsa 
lazoğlu büyükharflerle sövse işçilerine 
damlarda kaysı yarsalar rumeli göçmenleri 
dillerini sevdiğim kıvırcık dillerini 
ıssız bahçelerden geçsek unutulmuş sokaklardan 
çocuklar mavi mavi gülüşüp kaçışsalar 
bir masal dinler gibi sessizliği dinlesek 
kendimizi dinlesek köklerin çığlığını 
seni kollarıma alsam, yine yumsan gözlerini 
yine kapışılsa yavrum, batan şehrin hazineleri 
biz yine kendi derdimize düşsek
yere batan şehrin tek yalnızıyım 
yüzyılın ağrısını anlıyarak çekiyorum 
ekmeğime barut sinmiş bulanık özgürlükler 
tepmişim rahatımı boynubükük mutluluğumu 
yaşıyorsam erkekçe yaşıyorum 
istemem sarmasın yumuşak duygular susuzluğumu 
geceler bıçak bıçak böğrümde yatsın uyusun 
kaderim kaderleri demişim allı'nın kızı 
ellerimi kemirmekten memnunum 
düşün ki coğrafyanın en güzel yerindeyiz 
en güzel günlerinde gençliğimizin 
ölümden ötesini aklım almıyor 
beterin beteri var diyenlere inanmıyorum 
istesek cenneti kurtarabiliriz 
ben bir ışık için tepmişim rahatımı 
ellerimi kemirmekten memnunum 
bu güleç yüzlülerin bu acı türkülerini 
bu yoksul yerleri anlıyarak seviyorum... 
delice anlıyarak allı'nın kızı
<end>

<start>
gelişimiz gotu mumlu mektupla olmadı bu dünyaya
gidişimiz bando davul olmayacak elbet
geldik
açmasa olmayacak çiçekler gibi
direndik
zincirini çürüten mahkumlar gibi
bekledik
bir yerlerden çıkıp gelecek diye
gelecek de gözyaşımız dinecek diye
kirimiz pasımız yunacak diye
karnimiz adam gibi doyacak diye
haksizin damına koyacak diye
gelmedin ulan
gelmedin ulan
gelmedin
gardiyan ettin bizi bu gecelere
yavrum
hasan Hüseyin
övünmeyi şişinmeyi bir yana bırak
neyini tattın oğlum
neresine dokundun su ellerinle
tamam oldu mu ağzın
burnun tamam oldu mu
tamam mi kulakların
doydu mu bir yerlerin
yavrum
hasan Hüseyin
öptün mu güzel oğlum, güzel güzel kızları ağızlarından
okşadın mi has bahçede harika memelerini
içtin mi içkilerin heyheylisini
yıldızları topladığın oldu mu geceleri
gemilere bindin mi oğlum hasan Hüseyin
uçaklara bindin mi
füzelere bindin mi
Nusaybin’i geçtin mi oğlum hasan Hüseyin
övünmeyi şişinmeyi bir yana bırak
kaç kundura kaç gömlek
kaç ekmek kaç sigara
bir çubuk sazan balığı olu çaylardan
ve bir deli dilenci öğle ezanlarında
ne senet verdi kimse bize
ne de bastık sözleşmeye kalıbımızı
ey feşmekan oğlu falan festekiz
kalacaksın su kadar yıl
yapacaksın sunu bunu
yiyeceksin şunu şunu
göreceksin onu bunu
sonra da ey benim canim efendim
yaprak düşer gibi daldan
ey feşmekan oğlu falan festekiz
geldik
hemen gidecek gibi
kaldık
bir şey diyecek gibi
dedik mi demedik mi
zincirde yatanlardan
yatacaklardan belli
öyle bir kargaşada açtık ki gözlerimizi
soygun çalar vurgun oynar
otuzun tadı nedir
tadı nedir kırka merdiven dayamanın
meyvelerden neye benzer elliden öte
kaç beş köşelidir yetmiş beşlerde dünya
seksende ne görünür kadın bacakları insanin gözüne
seksenden öte giden yolda ne yandan doğar güneş
öpüşmek tuzlu mudur eksi midir kekre midir yoksa
belalı bir uçurum mu donup geriye bakmak
ne soracak vakit bulduk
ne de bir söyleyen çıktı
yaşadık yetmiş yasin butun sığlıklarını daha on beşimizde
yaşadık otuz beşte on beşin
o buğulu
o bulanık
o deli coş düşlerini
uzandıkça uzaklaştı bizden o yüklü dallar
kıyılar kaçtı ellerimizden biz çırpındıkça
bir yer ki medet umar insan ölümden
çek ipini öylesi yaşamanın
yüz yıl da yasasan değmez bir boka
bin yıl yasasan
arkası bos
belki de en güzeli
en yigitçesi
denize dalar gibi dalmak kavgaya
anılarda yasamak
alin ulan kavat oğlu kavatlar
alin ulan deyyus oğlu deyyuslar
alin da düşün yola
<end>

<start>
Dalgındım dağlar gibi
Türkülüydüm çınar çınar
Ne kızarıp giden sarı
Ne kızarıp gelen yeşil
Dikilmiş dikmeninde 
Hoşçakal köprüsünün
Tam da mendil sallıyordum güzel günlere
Güzel günler güzel günler hey güzel günler
Gözlerinde gidenimin hey güzel günler
Güzel günler güzel günler hey güzel günler
Ellerinde gelenimin hey güzel günler
Balık attım olta tuttum
Yaşadım gençliğimi
Masal oldu çocukluğum
Gençliğim bahar seli
Ve bir akşam birdenbire 
Bir bulvar otelinde
İnce bir dal değdi alnıma
Koptu sazımın teli
Güzel günler güzel günler hey güzel günler
Gidenimin gözlerinde hey güzel günler
Güzel günler güzel günler hey güzel günler
Ellerinde gelenimin hey güzel günler
Güzel günler güzel günler hey güzel günler
Gözlerinde gidenimin hey güzel günler
Heey günler hey hey günler hey güzel günler
Ellerinde gelenimin hey güzel günler
Heey günler hey hey günler hey güzel günler
Gözlerinde gidenimin hey güzel günler...
Söz: Hasan Hüseyin Korkmazgil 
Müzik: Ahmet Kaya
<end>

<start>
Seninle bir yağmur başlıyor iplik iplik,
Bir güzellik doğuyor yüreğime şiirden.
Martılar konuyor omuzlarıma,
Gözlerin İstanbul oluyor birden.
Akşamlardan, gecelerden, senden uzağım
Şiirlerim rüzgardır uzak dağlardan esen
Durgun sular gibi azalacağım
Bir gün, birdenbire çıkıp gelmesen.
Şarkılarla geleceksin, duygulu, ince
Yalnız gözlerime bak diyeceksin.
Ellerim usulca ellerine değince
Kaybolup gideceksin
Bir elim seni çizecek bütün pencerelere
Bir elim seni silecek.
Kalbim: Ebemkuşağı; günde bin kere
Senin için yeni baştan can kesilecek.
Ne güzel seni bulmak bütün yüzlerde
Sonra seni kaybetmek hemen her yerde
Ne güzel bineceğim vapurları kaçırmak
Yapayalnız kalmak iskelelerde.
Seninle bir yağmur başlıyor iplik iplik,
Bir güzellik doğuyor yüreğime şiirden.
Martılar konuyor omuzlarıma,
Gözlerin İstanbul oluyor birden.
<end>

<start>
Sözde, senden kaçıyorum dolu dizgin atlarla.. 
Bazen sessiz sedasız ipekten kanatlarla..
Ama sen hep bin yıllık bilenmiş inatlarla.. 
Karşıma çıkıyorsun en serin imbatlarla..
Adını yazıyorsun bulduğun fırsatlarla.. 
Yüreğimin başına noktalarla.. Hatlarla..
Başbaşa kalıyorum sonunda heyhatlarla.. 
Sözde, senden kaçıyorum doludizgin atlarla.
Ne olur bir gün beni kapında olsun dinle.. 
Öldür bendeki beni.. 
..Sonra dirilt kendinle!
Çarpsan karasevdayı en azından yüzbinle.. 
Nasıl bağlandığımı anlarsın kemendinle.. 
Kaç defa çıkıp gittim buralardan yeminle.. 
Ama her defasında geri döndüm SENİNLE..
Hangi düğüm çözülür.. Nazla.. Sitemle.. Kinle.. 
Ne olur bir gün beni, kapında olsun dinle..
Şaşırdım kaldım işte, bilmem ki n'emsin..? 
Bazen kızkardeşimsin.. Bazen öpöz annemsin.. 
Sultanımsın susunca, konuşunca kölemsin.. 
Eksilmeyen çilemsin.. 
Orada ufuk çizgim, burda yanım yöremsin.. 
Beni ruh gibi saran sonsuzluk dairemsin..
Çâresizim.. Çâremsin..
Şaşırdım kaldım işte bilmem ki neyimsin...
<end>

<start>
Bir gün baksam ki gelmişsin.. 
Bir güvercin gibi yorgun uzaklardan yar. 
Gözlerinde bir bitmez,bir tükenmez güzellik 
Saçlarında ilkbahar..
Bir gün baksam ki gelmişsin.. 
Gülüşünde taze serin bir rüzgar 
Ellerin yine eskisi kadar güzel 
Çiçek açmış dokunduğun bütün kapılar..
Bir gün baksam ki gelmişsin.. 
Hasretin içimde sonsuzluk kadar. 
Şaşırmış kalmışım birdenbire çaresiz. 
Dökülmüş yüreğime gökyüzünden yıldızlar.
Bir gün baksam ki gelmişsin.. 
Ne yüzünde bir gölge,ne dilinde sitem var. 
Tozlu pabuçlarını gözlerime sürmüşüm 
Benim olmuş dünyalar...
<end>

<start>
Bir dağbaşı yalnızlığı yaşıyorum yeniden., 
Dağbaşı yalnızlığı ölümden beter. 
Hiç kimse aramasa sormasa beni 
Sen gelsen yeter..
Huzur ellerinin güzelliğidir. 
Gözlerin karşımda mutluluk denizi. 
Her sabah soframızda ekmeğimizi 
Sen bölsen yeter..
Yüreğim seninle yaylalar kadar serin 
Ne bir çizgi hasret, ne bir nokta gam 
Yayla dumanı gibi gözlerime her akşam 
Sen dolsan yeter..
Bende çaresizlik sonsuz kördüğüm. 
Bende sabır sende naz.. 
Gündüzünden vazgeçtim düşümde biraz 
Bir yüz görümlüğü sen olsan yeter..
Duymasa da hiç kimse şâir gönlümün, 
Sende karar kıldığını... 
Ve içimin şerha şerha yarıldığını, 
Sen bilsen yeter..
Bir gün duysan bittiğimi, tükendiğimi.. 
Çıkıp gelsen uzaklardan korkulu ürkek.. 
Bir incecik dal gibi üzerime titreyerek, 
Eğilsen yeter...........
<end>

<start>
Sivas'ta Ulu Camii avlusunda çocuklar
Yalvaran gözlerle etrafa baka baka
Açıyorlar küçük esmer avuçlarını:
-Emmilerim sadaka! Emmilerim sadaka!
Hükümet konağının yanında biri
Bir kemik kalmış bir deri...
'Boya cila yimbeş,boya cila yimbeş' diye ağlıyor
Ve daha  fırça bile tutamıyor elleri.
Garipler Pazarı'nda körpe çocuklar
Yorgunluktan güzelim yüzleri al al...
Öldüren bir çığlık dudaklarında:
-Boş hamal!boş hamal!boş hamal!
Nane satan su satan yetim çocuklar
Şarkı söyleyemediler güneşe aya...
Biliyorum ne masal dinlemeye doydular
Ne oyun oynamaya...
Bezirci'de,Yüceyurt'ta Altıntabak'ta...
Çocuklar var incecik yüzleri nurdan
Ama toz toprak içinde elleri ayakları
Oyuncakları çamurdan...
Ve günahkar çocuklar,suçlu çocuklar
Mahkeme salonunda bakarım dizi dizi
Bu suç bizim suçumuz,bu günah bizim
Affedin bizi.
Gökteki yıldızlar kadar sayısız
Ah yurdumun kimsesiz ve yoksul çocukları
Anladım farkınız yok koparılmış başaktan!
Alın bu gözleri benden,alın bu yüreği artık
Utanıyorum yaşamaktan.
<end>

<start>
Anneciğim bilmem farkında mısın? 
Söylenmemiş en mübarek en aziz
Duygularla çepe çevre çaresiz
Sana yöneldiğimin farkında mısın?
Demeden yakın ırak
Bulutlarla savrulup, ırmaklarla akarak
Sana 'Anne' diyen dilleri kıskanarak
Kapına geldiğimin farkında mısın?
Bütün anneleri düşündüm tek tek
Sensin benim için en güzel örnek
Seni dinleyerek, seni severek
Nasıl yüceldiğimin farkında mısın?
Seni göremedim diye bu bahar
İçimde bin türlü duygunun isyanı var
Turnaların gökyüzünü sevdiği kadar
Seni sevdiğimin farkında mısın?
<end>

<start>
Ben Anadoluyum... 
Yıllar yılı susuz kaldım, yıllar yılı aç...
Şükrederek, kalktığım sofralarımda
Ya soğan ekmek olur, yahut bulamaç.
Hastalarım ölüm yataklarında
Ne doktor yüzü gördüm, ne ilaç.
Zaman zaman nankör çıktı büyütüp okuttuğum, 
Gölge vermedi çok kere diktiğim ağaç...
Devlet denince hep vergi geldi aklıma
Jandarma deyince kırbaç...
En gümrah ırmaklarım boşuna akıp gitti
Üç beş adım ötesinde toprağım vardı kıraç.
Gittim, yiğitçe döğüştüm gazâ meydanlarında
Ne tak-ı zaferler istedim, ne taç...
Savaşta çiğnetmedim hilâli düşmanlara
Barışta düştü üstüme gölge gölge haç...
Yolsuz, okulsuz köylerim, kasabalarım hâlâ
Alın terine muhtaç...
Ben Anadoluyum, acılı, mahzun; 
Bende bitmez tükenmez dert kulaç kulaç...
<end>

<start>
Cebeci İstasyonunda bir akşam üstü
İncecikten bir yağmur yağıyordu yollara
Yeni baştan yaşıyorduk kaderimizi
Sıcak bir kara sevda
Yüreğimizin başında bağdaş kurup oturmuştu;
Acımsı, buruk.
mühürlenmişti ağzımız bir sessizlik içinde
Sessizliği üstümüzden atamıyorduk
Bir saçak altında kararsız, yorgun
Saatlerce duruyorduk
Kimse görmüyordu bizi
Cebeci İstasyonunda bir akşam üstü
Yeni baştan yaşıyorduk kaderimizi
Cebeci İstasyonunda bir akşam üstü
Bir başka türlüydü bu insanlar
Sen bir başka türlüydün
Gözlerin yine öyle bir bilinmez renkteydi
Gözlerin gözlerimde erimekteydi
Bir mermer heykel gibi yanımda duruyordun
Beni bırakma diyordun
Meyhane sarhoşları gibi sırılsıklam
Bir yalnızlık duyuyorduk
Ağlıyordun, ağlıyordun...
Cebeci İstasyonunda bir tren
Nefes nefese soluyordu
Gerilmiş bir keman teli gibiydik
Ankara Kalesi'nde bir eski çalar saat
Bilmem kaça vuruyordu
Bir yağmur yağıyor inceden ince
İçimizdeki binbir düşünce
Harmanlar misali savruluyordu
Islanmış bir ceylan yavrusu gibi
Tiril tiril titriyordun
Gitsek gitsek diyordun.
Yüreğimin atışından deli gönlümce
Sırıl sıklam, paramparça, permeperişan
Türküler söylüyordum
Ağlıyordun, ağlıyordun...
Şimdi, şimdi seni düşünüyorum
Cebeci yollarında rüzgarlar esiyor, serin
Paramparça düşmüş gönül ufkuma
İki yıldız gibi gözlerin
Gel Ey ciğerime saplanan hançer
Gel ey yüreğime oturmuş kurşun
Göçmen kuşlar gibi çok uzaklardan
Gel artık
Ne olursun
<end>

<start>
Ben Antepliyim, Şahin'im ağam. 
Mavzer omzuma yük. 
Ben yumruklarımla dövüşeceğim. 
Yumruklarım memleket kadar büyük. 
Hey, hey!
Yine de hey hey! 
Kaytan bıyıklarım, delişmen çağım 
Düşman kurşunlarına inat köprü başında 
Memleket türküleri çağıracağım.
Bu dağlarda biz yaşarız, bu dağlar bizim dağımız. 
Namusumuz temiz, bayrağımız hür 
Analarımız, karımız, kızımız, kısrağımız 
Burda erkekçe döğüşür
Bir bayrak dalgalanır Antep kalesi üstünde 
Alı kanımdaki al, akı alnımdaki ak 
Bayraklar içinde en güzel bayrak 
Düşüncem senden yanadır
Hep senden yanadır çektiğim kahır 
Bu senin ülkende, senin gölgende 
Düşmesin kara kalpaklar, kirlenmesin duvaklar 
Korkum yok ölümden kâfirden yana 
Alacaksa alsın beni şafaklar.
Hey, hey! 
Yine de ey hey! 
Al bayraklar altında kara bir kartal gibi 
Yaşamak ne güzel şey.
Bir sır var bu mavzerde, attığım gitmez boşa 
Çıkmış bir eski savaştan 
Türk'ün bir karış toprak parçası için 
Destanlar yazacağız yeni baştan.
Yıktım toprağın üstüne bir sarı kurşunla birini 
Çıktı karşıma biri, 
Çıktıkça çektim tetiği bismillâhlarla beraber 
Vurdum alnından kâfiri.
Bu kaçıncı kurşundur, bu kaçıncı bismillâh 
Bu kaçıncı ölüdür? 
Bir türkü söylenir siperlerde her sabah 
Vurun Antepliler namus günüdür!
Ben Antepliyim Şahin'im ağam 
Mavzer omzuma yük 
Ben yumruklarımla dövüşeceğim 
Yumruklarım memleket kadar büyük
<end>

<start>
Geceler kurşun gibi iner üstüme birden
Hayalin çıkıp gelir uzaklardan karşıma
Sonra yüreğimi bir kara sevda tutar
Ama sen duymazsın duyduğumu A...
Ne bir türkü söylersin gizlice ağlayarak
Ne bir akşam içinde bir yara göz göz açar.
Ne efkar basar seni akşamları ansızın
Ne uykuların kaçar.
Konuşsam bir türlü, sussam bir türlü
Yıllar yılı yüreğimde büyüyen sırsın
Bir sigara dumanına uzanır gibi usulca
Dokunsam saçlarına, kırılırsın.
Kaçtım şehir şehir çok uzaklara
Boşuna gurbet acısı tattım.
Oyalandım durdum seni unutmak için
Kendimi boşuna aldattım.
Anladım faydası yok uzak kalmanın artık
Seni kader çizgisiyle alnıma yazan haktır.
Unutmak ne mümkün gözlerinin rengini, 
Seni çılgın gibi sevmek yaşamaktır.
Bir serin rüzgarsın yüzüme vuran
Yüreğimi yakan bir avuç korsun.
Gökler biliyor sevdamı, taş duvarlar biliyor
Sen bilmiyorsun.
<end>

<start>
ah bilsen bir bilsen duyduklarımı
sanki bir dağ ağırlığı kalkacak üzerimden
ve nehirler boşalacak bir anda içerimden
sakın bilme...
anlatsan duyarım bütün güzellikleri
erir dağlarımın başındaki kar
sussan içerimde kıyamet kopar
sakın konuşma...
ha küreğe mahkum olmak prangaya vurulmak
ha görmemek gözlerini, ikisi de bir
bütün kördüğümleri çözecek gözlerindir
sakın bakma...
bir haberin gelse iki satırlık
yüreğim birdenbire kanatlanır yücelir
bir martı gibi çıkar kapına gelir
sakın yazma...
çıkıp gittiğinden beri, sessiz sedasız
başıboş kalan esir, zindanda yatan hürüm
dönmezsen çaresiz kalır ölürüm
sakın gelme...
işte dağlar, taşlar şahidim olsun
yüzüme bakma, konuşma, yazma istemiyorum
dipsiz karanlıklara bağırıp duruyorum
sakın işitme...
<end>

<start>
Ben, kağnılarla yaylılarla büyüdüm geldim
Çocuk yüreğimi yakan türküler dinleye dinleye.
Mahzun kağnılarla, nazlı yaylılarınla
Ve tozlu yollarınla sevdim seni Türkiye!
O tezek topladığım kırlar, yaylalar...
Başına oturduğum, yemek yediğim atandır.
Türkiye'm, anayurdum, sebebim, çarem...
Taşına toprağına vurgunluğum bundandır...
Akşam karanlığıyla başlardı kurbağalar
Susar gökyüzü kadar, dinlerdim biteviye.
Gecemi besteleyen cırcır böceklerinle.
Kurbağa seslerinle sevdim seni Türkiye!
Bir Peygamber sofrasıydı soframız: 
Biraz tandır ekmeği, biraz çökelik...
Yoksulluğunla da bağlandım kaldım sana
Mecnunlar gibi üstelik.
Yağmurlar başlayınca, odalarımız damlardı
Dizlerini döve döve ağlardı anam.
Şimdi kırkikindiler boyunca sırılsıklam
Küçük kerpiç evlerin çıkmaz aklımdan!
Türkiye'm! Hasretim! Kınalı türküm! ..
İçiçe güzellik, uç uca kahır
Yüreğimi bin parçaya bölseler
Her parçası yine seni çağrışır.
<end>

<start>
Kolum, kanadım diyordum.
Sevdalanıp gidiyordum
Yurdum diye seviyordum
Yurdum, felaketim oldu.
Türküm! dedim, Türk'ü sevdim
Öğünen bir koca devdim
Volkandım, alev-alevdim
Kor'dum... felaketim oldu.
Kimisi Rus, kimisi Çin...
Uşağıydı; dedim niçin? 
Bayrağıma selam için
Durdum... felaketim oldu.
Vatan millet idi tasam
Çiğnenmişti ana-yasam
Vuracaklardı vurmasam
Vurdum... felaketim oldu.
Neyim varsa birer birer
Tutup çarmıha gerdiler
Bozkurt'uma 'it' dediler
Kurdum... felaketim oldu.
Bu ahlaksız dubaraya, 
Tarih 'mim' koysun buraya
Eylül darbesini hayra
Yordum... felaketim oldu.
Gönlümün yiğit beğiydi
Gözlerimin bebeğiydi...
Ona da mı nazar değdi
Merdim... felaketim oldu.
Tarafsızlık diye diye
Şu en soysuz haramiye
Başımızı vermek niye
Sordum... felaketim oldu.
Ben değildim esip-tozan
Kanlı kuyuları kazan
Bütün tuzakları bozan
Zordum... felaketim oldu.
Kolum, kanadım diyordum.
Sevdalanıp gidiyordum
Yurdum diye seviyordum
Yurdum, felaketim oldu.
<end>

<start>
Ellerin neden soğuk,üşümüş müsün? 
Gerçek misin,düş müsün? 
Kar mı yağdı sokaklara,rüzgar mı esti? 
Üşümüş müsün?
Odaları bir büyük sessizlik almış
Anladım ki artık her şey masalmış.
Dudakların açık kalmış.
Gülmüş müsün?
Neden yatıyorsun böyle upuzun
Gözlerin neden dalgın,yüzün neden öyle mahzun
Bir bilinmez yerinde uykumuzun
Ölmüş müsün?
<end>

<start>
Yağmurlar yağmıyor mu inceden ince
Rüzgarlar esmiyor mu serince
Bir sigara yakıyorum efkarlanarak
Çıkıp karşıma sen geliyorsun
Saçların ıslanmış oluyor
“Gel” diyorum duymuyorsun beni bir türlü
Seni böyle hayal meyal yaşamak çok zor
Uzanıp tutsam diyorum incecik ellerinden
Ellerim boşlukta kalıyor.
Bir gün çıkıp gideceksin 
Sonra arkandan yine ince bir yağmur yağacak
Cadde cadde,sokak sokak 
Sayıklar gibi dolaşıp seni arayacağım
Beni bir köşe başında ağlıyor bulacaklar. 
Saklamak zor olacak,çaresiz kalacağım
Seni sevdiğimi anlayacaklar.
Üstüme yağmurlar yağacak 
İnce bir dal gibi birden kopup kırılacağım
Kaldırım taşlarında sıcaklığım kalacak
Kahrolacağım.
Bu şiiri yağmur yağarken yazdım
Ezanlar okunuyordu minarelerden
Seni düşünmeseydim yağmurlu havalarda
Sokaklara çıkmayı göze almazdım.
Melul mahzun dolaşmazdım akşam karanlığında,
Duraklarda yapayalnız kalmazdım.
Yağmurlar yağmıyor mu inceden ince
Rüzgarlar esmiyor mu serince
Bir sigara yakıyorum efkarlanarak
Çıkıp karşıma sen geliyorsun
Saçların ıslanmış oluyor
“Gel” diyorum duymuyorsun beni bir türlü
Seni böyle hayal meyal yaşamak çok zor
Uzanıp tutsam diyorum incecik ellerinden
Ellerim boşlukta kalıyor.
<end>

<start>
Bu şehrin sokaklarında her akşam yorgun
Sarışın kızlar dolaşır.
İsimleri teker teker benim üstüme çıkar
Sevdasını başkaları paylaşır.
Bu şehrin evlerinde esmer kadınlar oturur.
Ateş böcekleri gibi geceye karşı gerinir.
Başka delikanlılar uzanır yanlarına,
Elalem beni bilir.
Bilmiyorum, görmedim, duymadım, tanımadım
Bu sarışın kızlar kim, bu esmer kadınlar kim?
Birgün bu rezil şehrin rezil sokaklarına 
Elveda diyeceğim.
<end>

<start>
Garibin anası pencerelerden
Yanık türkülerle yollara bakar
İncecik yüzünde her akşam üstü
Çizgi çizgi nokta nokta bir efkar.
Fakirin anası her sabah sessiz
Ağlar çocuğunun aç çıplak durduğuna
Elleri koynunda kalır çaresiz
Bin pişman doğduğuna,doğurduğuna.
Mahkumun anası susar konuşmaz
Suçu kendisinde sanır.
Kaçar insanlardan aydınlıklardan
Duvarlara bile baksa utanır.
Açılsa üstüm biraz,duyar da gece yarısı
Kalkar yatağından gelir
Bir mübarek el usanır yorganıma usulca
Bilirim anamın elidir.
Bir merhamet bir sıcaklık bir gurur
Yavrum diyen sesinde
Ve huzurun günde beş vakit nabzı vurur
Beyaz tülbentinde,seccadesinde.
Karımın anası anama benzer
Öylesine yakın duygulu ince.
Özü sözü bir,yayla gözesi kadar berrak
Oturtacak yer bulamaz çıkıp yanına gidince
Yüreği destanlar gibi sımsıcak.
Ve alnım açıksa,başım dikse
Dirliğimiz varsa,mutluysam
Yüzüme gülüyorsa böyle bu şehir.
Bir beyaz zambak gibi pırıl pırılsa yavrum
Ve yavrumsa herşeyi bana sevdiren bir bir
Bu mutluluk bu düzen bu bitmeyen aydınlık
Anasının yüzü suyu hürmetinedir.
<end>

<start>
Ve büyür gözlerimde güvercin güzelliğin
Sonra bıkıp usanmadan sabahlara dek
Biri durur kapında korkulu ürkek...
O duran benim.
Bir gölge gibi düştüm ardına yıllardan beri
Sordum seni şehir şehir
Şimdi her gece yarısı rüzgâr değildir
Pencerene vuran benim.
Bir gün bölerse uykunu bir saat çıngırağı
Birdenbire yatağından kalkıp oturma
Öyle korkulu gözlerle etrafına bakınma
Saatleri kuran benim.
Senin bir suçun yok kabahat bende
Bitsin bu kıskançlık gayrı diyerek, 
Boy verdiğin aynaları istemeyerek
Tekrar tekrar kıran benim.
Bir ceylan gibi durma artık gecenin ortasında
Ceylan gibi bakma oraya
Seni bir beyaz duvağa, altın halkaya...
Duyuran benim.
Kolay kolay unutulmaz adına yaktığım türküler
Kapanmaz yüreğime açtığın yara.
Her akşam saçlarını karanlıklara...
Savuran benim.
<end>

<start>
Üstüme lapa lapa kar yağıyordu yeniden 
Yeniden yüreğim beyaz bir lale
Berrak sular, ışıklar, çiçekler, renkler 
Yeniden karşımda birer şelale
Artık benim için ne ekmek, ne su
Sağımda, solumda vehim ordusu.
Ve hep onu, bulamamak korkusu
Soyundum yeniden büyük melale.
Bana alev gibi bir şeyler yazdı
Sanki baştan başa şiirdi, nazdı...
Kırk yıl bile düşünsem olmazdı
Gelmezdi bu sevda akla, hayale.
Bitmiş tükenmiştim, efkarım çoktu
Salkım söğütlerden bir farkım yoktu
Yar beni yeni bir yarışa soktu
Şu halime bir bakın: deli-divane!
Gönlüm nakış nakış renkli bir kilim
Bir kınalı-güzel türküdür dilim
Yeminle anlatsam kim inanır kim
İçine düştüğüm bu çılgın hale.
Karışıp gitsem mi ebabillere
Adını versem mi karanfillere
Seslenip dursam mı sahillere
lale! lale! lale!
<end>

<start>
Bir ana gülümserken yorgun ve güzel
Yüreği müjdelerle tüy gibi hafiflerken,
Orda, bir çocuk doğar sımsıcak dünyamıza
Burda ben...
Dal nasıl, yaprak nasıl, ekin nasıl büyürse
Toprak nasıl uyanırsa bir incecik yağmurdan
Orda bir  çocuk büyür yumak yumak bir nurdan,
Burda ben...
Koştuğu, atladığı, durduğu, uzandığı,
Düşüp kaldığı yerlerde gözbebeğim var.
Orda, toz-toprak içinde bir çocuk ağlar,
Burda ben...
Ne oyun oynamak ister, ne uyku ne su,
Ne elişi resimleri gönlünü alır.
Orda, bir uzak evde bir çocuk yetim kalır,
Burda ben...
Dokunsam, martı gibi uçup gidecek sanki,
Solgun yüzlü bir avuç kar.
Orda, bir gece yarısı, bir hasta çocuk sayıklar,
Burda ben...
Birden bire uyanır bir ana uykusundan,
Sapsarı bir korkuyla bakakalır nefessiz.
Orda, sabaha karşı bir çocuk ölür sessiz,
Burda ben...
<end>

<start>
Demedim mi bu hasret bitirir seni
Ay dolanır gider, yalnız kalırsın
Her gün yeni baştan dağılır, ufalırsın
Demedim mi yüreğim sevme!
İşte ne gözyaşı, ne yemin, ne söz....
Geri dönen hangi güvercinin var? 
Senin hangi çiçeğini sakladı bahar? 
Demedim mi aklım, inanma!
Bir gün naza çeker kendini demedim mi? 
Görmesen zindana döner bu şehir...
Görsen, umursamaz, aldırmaz kafir
Demedim mi gözlerim bakma!
Demedim mi bu ürperten sıcaklık...
Bu taze güzellik kaybolur birgün? 
Sonra boşu-boşuna aranır, dövünürsün
Demedim mi ellerim dokunma!
Demedim mi bir gün susar şarkılar
Sesine ses veren rüzgar olur...
istediğin kadar artık bekle dur...
Demedim mi kulağım duyma!
Birgün çıkıp gideceği belliydi
Ayan-beyan belliydi anlayamadın.
Başka bir rüyada şimdi o kadın
Demedim mi kollarım sarma!
Bütün çektiklerim senin yüzünden
Gölge bile geçirmezdin bir zaman üzerinden
Ah! şimdi paramparça oldun binbir yerinden
Demedim mi gururum kırılma!
<end>

<start>
-Sadık Kemal Tural kardeşimize-
Ben Altay dağlarından koparak geldim
Yüreğimde Türkistan'dan binbir nakış var.
Çok şükür aslım da neslim de belli.
Türküm müslümanım o dağlar kadar.
Dokuz tuğ taşıdım ben, dokuz davula vurdum.
Dokuz evliya gücüyle yürüdüm geldim.
Büyüdü benimle mübarek yurdum.
Ebed-müddet bu devleti ben kurdum.
Nevruz toylarımızda ateşler tutuşturdum.
Orhun'dan, Seyhun'dan, Ceyhun'dan geçtim.
Yol gösterdi kükreyerek bana Bozkurt'um.
Atımla hep yanyana gözelerden su içtim.
Baykal'da da çimdimben, Hazar Denizi'nde de
Toprağıma bağdaş kurup oturdum.
Ben ki Alper Tunga'ya gönül verenlerdenim.
Yurt uğruna dolu dizgin göğüs gerenlerdenim.
Sonra durgun sulara Bismillahlarla.
Kilim seccadesini serenlerdenim.
Yani hem Alplerdenim, hem Alperenlerdenim.
Ben Türkmen'im, Özbek'im, Kazak'ım, Kırgız'ım ben.
Azerbaycan Türkleriyle aynı kandanım.
Kıpçakları, Uygurları aşkla duyanlardanım
Ben ki Tatarlardan, Gagavuzlardan
Çuvaşlardan, Bozkurtlardan, Oğuazlardanım.
Kalem de tuttum çok şükür, kılıç da, gül de.
Güvercin bakışlı sıcak türküler de söyledim.
Anlayan anladı kim olduğumu.
Aman dileyeni sevdim, öfkemi yendim.
Övdü büyük peygamber İstanbul Başbuğumu
Kur'an'la da müjdelendim.
Sevsem gözbebeğim olur ne varsa
Öfkelensem öfkem dağları ezer.
Dilim bazan suların çağlamasına
Bazan da bülbüllerin şakımasına benzer.
İşte bilge Tomyukuk, Kültikin, Bilge Kağan
Hepsi birbirinden daha mübarek
Süzme asaletimin nurdan kefili
İşte Dede Korkut, kaftanı ipek
Soyumun-sopumun bin yıllık dili
Ve Yusuf Hashacib, Mahdum Kulu, Fuzuli
Hepsi de peygamber soyunca asil
Sonra Kaşgarlı Mahmut; gönlüme düşen çemre
Ali Şir Nevai, Gaspıralı İsmail
Şiiri bir bakraç süt gibi Yunus Emre.
Cengiz Aytmatov ki, Cengiz Dağcı ki
Ayın ondördündenden sağılan huzur
Sabir Rüstemhanlı... ruh kadar eski
Ve daha binlerce nur üstüne nur.
Servetim Buhari'nin, Yusuf Hamedanî'nin
Ahmet Yesevî'nin nur servetinden
Güzelliğim, merhametim, şefkatim
Hep Şah-ı Nakşibent hazretlerinden.
Hunlardan, Göktürklerden alıp getirdim.
İpek ipliğimi altın tığımı
Mintanıma minyatürler işledim durdum
Selçuklu çinisine gönül mührümü vurdum.
Osmanlı ebrusuyla süsledim yastığımı
Mustafa Kemâllerle yeni baştan doğruldum.
Kim demiş 75 yaşıma bastığımı.
<end>

<start>
Yine akşam, yine gurbet, yine başımda efkar
Ve yine içimde şarkılı sesin.
Gözlerimde çizgi çizgi duraklar
Duraklarda hayal- meyal senmisin?
Senmisin yanyana gezemediğim? 
İnce sitemini sezemediğim
Sırrını bir türlü çözemediğim
İçimdeki çetin sual senmisin?
Bu nasıl yürekten söylenmiş makam? 
Dinlediğim bütün türkülerde gam
Laleli-Aksaray arasında her akşam
Dinlediğim tatlı masal senmisin?
Ne derse aldırma şimdi artık el
Gel bir akşam yine türkülerle gel! ..
İstanbul seninle çok daha güzel
İstanbul'dan güzel hayal senmisin?
Biliyorum seni türküler yaktı, 
Türkülü gözlerin ıslak ıslaktı.
Şimdi beni sokak sokak her akşam vakti
Dolaştıran 'Dişi kartal' senmisin?
Yine akşam, yine gurbet, yine başımda efkar
Ve yine içimde şarkılı sesin.
Gözlerimde çizgi çizgi duraklar
Duraklarda hayal meyal senmisin?
<end>

<start>
Sana geldim Mevlana...
Düştüm yollara Fatiha'larla
Önümde yemyeşil ışıktan bir iz
Yıkanmış yaprak gibi tertemiz
Sana geldim Mevlana...
Herşey öylesine mağrur,sessiz,tertemiz
Geçmiş asırlardan beri tertemiz
Bir el dokundurursam sandukalara
Uyanır Horasan erleri
Sana geldim Mevlana...
Divan durdum önünde, duygulu, sessiz
İçimde ne hasret, ne gül, ne bülbül
Şimdi ezan nur alem, nur Konya
İşte sabır, işte aşk, işte tevekkül
Sen bilirsin Mevlana...
Sana geldim Mevlana...
Ayet ayet İslam,nakış nakış Türk
Bir türbe içinde ne güzel mana
Serin bir rüzgarla çok uzaklardan
Sana geldim Mevlana...
<end>

<start>
Yalnızım. 
Gündüzler, geceler boyu yalnız, 
Ne elimden tutan dost, ne yüzüme gülen kız
Dolaşıp durduğum sokaklar ıssız.
Sokaklar unutturmaz yalnızlığımı,
Bekarım.
Beklemez yolumu penceresinde karım.
Ne bir türkü duyarım bekar odamda ince
Ne dağınık eşyama değer kadın eli
Ne olurdu her akşam eve gelince
Masal gözlü bir çocuk 'Baba' desydi.
Rüyalar unutturmaz bekarlığımı
Çirkinim.
Usandım tek başıma türküler çağırmaktan
Biliyorum güzel değil gözlerim, dudaklarım
İçinizden çıkıp gitsem bir gün diyordum
Başladığım bütün türküler yarım
Öyle bakmayın yüzüme kahroluyorum...
Türküler unutturmaz çirkinliğimi...
Üstelik şairim bilemezsiniz
Her akşam rüzgar gibi sokaklara düşürek
Elleri ceplerinde birisi gezer
Bir yürek taşı gögsünde duygulu, ürkek
Ceylan Yüreğine benzer
Mısralar anlatmaz şairliğimi.
<end>

<start>
Senin, ince uzun, beyaz ellerin
Yüreğimi alan bir serinlik sanki
Al bir kadife üstünde ellerin dursa biraz
Tabloların en güzeli olur inan ki.
Ellerini düşündüm geceler boyu
Ellerin içimde akıp duran su
Ellerin, türküler uykular kadar güzel 
Ellerin karanfil kokusu...
Mısra mısra beyit beyit ördüğüm
Ellerindir düşlerimde ayan beyan gördüğüm
Uzat ellerini avuçlarıma
Uzaktan bakmak mı yüz görümlüğüm.
Ateşim var, hastayım, sayıklıyorum 
Ellerin aklımda en güzel yorum
Koysan ellerini alnıma biraz
Bütün ateşimi alır diyorum.
Kapı, pencere, masa, duvar...
Odamın her yerinde ellerinden gölge var
Bir gün gelsen evime şaşıracaksın
Açılacak birer birer kendiliğinden kapılar
<end>

<start>
Nasıl ağlamıştın öyle akşam sokaklarda.
Birden nasıl büyümüştü içimde yerin? 
Japon türkülerine benziyordu gözlerin
Sen japon türkülerini bilmezsin...
Pişman oldum yaptığıma o günden beri
Gel gitme çocuk! 
Buruk bir acı çöker yüreğime geceleri
Nereye bu hazin yolculuk
SEN PİŞMANLIĞI BİLMEZSİN...
Gözlerin olmasaydı, beni ağlatmasaydı
Alıp giderdim başımı uzak iklimlere yarın
Hani bahar gelince pembe güller açar ya
Senin de öyle mektupların.
Şarkıların, türkülerin en güzel olduğu yerden
Ne olursun bir ses getir bana yetecek.
Seni güzelliğin mi alıp götürdü birden? 
Ama bu yalnızlık beni hep kahredecek.
Burası İstanbul mu böyle yosun kokulu? 
Gel gitme vakit erken.
Gel Beyazıt Kulesi'nden türküler söyleyelim.
İstanbul bu kadar güzelken
Şimdi Japon türküleri söyleniyor gel! 
Rüzgar gibi uzaklardan, yelken gibi denizlerden
Gel bırakma sokaklarda böyle yapayalnız beni
İSTANBUL BU KADAR GÜZELKEN.
<end>

<start>
Söylenenlere inanma
Ben sarhoş değilim korkma diyorum
Bir mum gibi tek başına karanlıklarda yanma
Uzaklardan çıkıp geldi aç kapıları artık
Odalara saklanma.
Ben sarhoş değilim, korkma, diyorum
Beni böyle ağlatan yüreğimdeki gamdır.
Başım gögsüme düşmüşse, sallanıyorsam
Yorgunluğumdandır.
Ben sarhoş değilim, korkma, diyorum
Bir varmış, bir yokmuş gibiyim sanki.
Suçluysam gel bağışla, utandır beni artık
Sensiz yapamıyorum inan ki.
Ben sarhoş değilim, korkma, diyorum
Dökemiyormisam eğer içimi bir bir
Konuşamıyorsam, susuyorsam, gidemiyorsam
Seni sevdiğim içindir.
Ben sarhoş değilim, korkma, diyorum
Beni böyle yapayalnız bırakıp kaçma
Ya gel tut ellerimden geceye karşı
ya hiç kapıları açma
Beni böyle yapayalnız bırakıp kaçma
Ben sarhoş değilim, korkma, diyorum.
<end>

<start>
Bizim türkümüzde gurbet var artık.
Hasret var, yürek var, toprak var balam
Gönlümüzü sımsıcak alan topraklar
Tiyan-Şan, Kadır-Gan Dağları'na dek uzar
Kim demiş vatanımız Edirne'den Kars'a kadar.
Kerkük'te kurşunlar ansızın bizi vurur
Sürüklenir sokaklarda başsız cesetlerimiz
Zulüm bir hançer gibi içimize oturur
Bir mağara devrinden arta kalan insanlar
Kerkük'te kan kusturur...
Uzar gider bir sessizlik içinde
Bir uçtan bir uca Türkistan toprakları
Beyaz altın dediğimiz pamuk tarlalarına
Çöreklenir yedi başlı kızıl yılan
Baş kaldırsa esarete yeni bir Osman Batur Han
Bebekler bile vurulur beşiklerinde
Kana boyanır Türkistan.
Basmış kanlı çizmeler toprağına bir defa
Çiğnenmiş kara kalpaklar, temiz duvaklar
Susmuş minarelerinde mübarek ezan
Prangaya vurulmuş bir mahkûm gibi çaresiz
Boynu büküktürkülerde güzelim Azerbaycan.
Bir kanlı ağıt söylenir şimdi Kırım'da
Biz duyarız Kırım'ın öldüren feryadını
Bir büyük destanla birlikte yeniden yazacağız
Kırım topraklarına Kırım Türkünün adını.
Balkanlarda büyük, öksüz kubbeler
Minareler, şadırvanlar, kervansaraylar
Bizi söyler, anlatır Mimar Sinan'dan beri
Üsküp'te, Estergon'da, bir atar damar gibi
Davullar, zurnalar ve serhat türküleri...
Yüzyıllardan beridir Altaylardan Tuna'ya
Bizim türkülerimizdir söylenen
Konuşan dil, bizim dilimizdir
Renk renk, nakış nakış uzayan toprak değildir
Kilimlerimizdir...
Yine bir dağ gibi, bir dev gibi doğrulacağız
Yeni bir ruh doğacak toprağımızdan
Tanıyacak bizi dünya yeniden heyecanla
Burma bıyığımızdan, kalpağımızdan.
Bizim türkümüzde gurbet var artık.
Hasret var, yürek var, toprak var balam
Gönlümüzü sımsıcak alan topraklar
Tiyan-Şan, Kadır-Gan Dağları'na dek uzar
Kim demiş vatanımız Edirne'den Kars'a kadar.
<end>

<start>
Benim de bir zamanlar sevdiğim vardı
Beyaz dantel yakalı liseli bir kız.
Bağlarda, bahçelerde, yaylalarda yeşeren
Al karanfiller gibiydi aşkımız...
Gülünce içimde rengârenk güzel,
Güller açılırdı iri.
Hani bilirsiniz ya yıldızsız siyah 
Geceler gibiydi gözleri.
Bir mermer çeşmeden akan su gibi,
Geçip gidiyordu günlerimiz.
Biz bize yaşıyorduk kendi kaderimizi
Bütün yaratılkardan habersiz.
Ve yuvada bekleşen sabırsız, küçük 
Serçeler gibiydik ikimiz.
Gözleri konuşurdu susunca, mahzun:
'Seni seviyorum' derdi.
Sevdadan, gurbetten, hasretten yana
Sıcak türküler söylerdi...
Üstelik bir ceylan gibi sebepsiz
Ürkek halleri vardı.
Ayrılık deyince oturup sessiz
Çocuklar gibi ağlardı.
Bilmiyorum simdi kaç yıl, kaç mevsim
İçli mektuplar yazdık.
Bazen yan yana yürür, beraber otururduk
Ama konuşamazdık.
Ben görmedim şimdi öyle diyorlar
Büyümüş artık liseli kız, gelin olmuş...
Unuttum her şeyi diyormuş 
Ve her gece rüyâsını nur topu kadar güzel
sarışın çocukları süslüyormuş.
Görsem çocularını şimdi diyorum
Bakamam yüzlerine çaresiz
Bana bakar çocuklar sessiz.
Çocukları gözlerinden tanırım
Biliyorum, hiç birşey bilmezler ama 
Bakamam,  utanırım
<end>

<start>
Ayrılık ne biliyor musun? 
Ne araya yolların girmesi, 
ne kapanan kapılar, 
ne yıldız kayması gecede, 
ne ceplerde tren tarifesi, 
ne de turna katarı gökte.
İnsanın içini dökmekten vazgeçmesi ayrılık!
İpi kopmuş boncuklar gibi yollara döktüğü gözlerini, 
birer damla düş kırıklığı olarak toplaması içine. 
Ardında dünyalar ışıyan camlar dururken, 
duvarlara dalıp dalıp gitmesi. 
Türküsünü söylecek kimsesi kalmamak ayrılık. 
Saçına rüzgar, sesine ışık düşürememek kimsenin. 
Çiçekçilerden uzağa düşmesi insanın yolunun. 
Güneşin bir ceza gibi doğması dünyaya. 
İki adımdan biri insanın, sevincin kundakçısı, 
hüznün arması ayrılı....................
<end>

<start>
Ve güz geldi Ömür Hanım. Dünya aydınlık sabahlarını yitiriyor usul usul. İnsanın içini karartan bulutların seferi var göğün maviliğinde.
Yağmur ha yağdı ha yağacak. İncecik bir çisenti yokluyor boşluğunu insan yüreğinin. Hüznün bütün koşulları hazır. Nedenini bilmediğim bir keder akıyor damarlarımdan. Kalbimin üstünde binlerce bıçak ağzı, yüzüm ömrümün atlası, düzlükleri bunaltı, yükseklikleri korku, uçurumları yıkıntılarımla dolu bir engebeler atlası. Yaşamak bir can sıkıntısı mıdır Ömür Hanım? 
   Her şeyi iyi yanından görmeyi kim öğretti bize? Acıyı görmeyen insan, umutsuzluğu yaşamayan, iliklerine dek kederin işleyip yaralamadığı bir insan, mutluluktan, umuttan, sevinçten ne anlar? 
Göğü görmeden, denizi görmeden maviyi anlamaya benzemez mi bu? Bir güz düşünün ki Ömür Hanım, ilkyazı olmamış, yazı yaşanmamış. Böyle bir güzün hüznü hüzün müdür? Başlamanın bir anlamı varsa bitişi göze almak, bitişin bir anlamı varsa başlangıcı olmak değil midir? 
Yaşamı düz bir çizgide tutmak tükenmektir. Yaşamak zorunda olduğumuz şunca yılı aykırı uçlar arasında gezdirip geçirmedikçe, alışkanlıkların sınırlarını aşmadıkça zaman zaman, yaşamak nasıl yenilik olur tükenmek değil de? 
   Yağmur yağıyor ömür hanım...gökten değil, yüreğimin boşluğundan ömrümün ıssız toprağına...Ve ben sonsuz bir düzlükte bir küçücük bir silik nokta gibi eriyip gidiyorum. Seslensem kim duyar sesimi yalnızlıklar katından? 
Dönelim...Dönmek yenilmektir biraz da, yarım kalmasıdır çıkışlarımızın, korkaklıktır, alışkanlıkların güvenli küflü kabuklarına sığınmaktır...Olsun dönelim biz yine de. Bilincinde olmadan üstlendiğimiz sorumluluklarımız var. Evlere dönelim, sırtımızın kamburu evlere, cılızlığımızın görkemli korunaklarına, yalnızlığımızın kalelerine dönelim. Ölçüsüz yaşamak bize göre değil Ömür Hanım. Büyürken geniş ufuklarımız olmadı bizim. Küçücük avuçlarımızla sınırlarımızı genişletmek istedikçe yaşamın binlerce engeli yığıldı önümüze. Hangi birini yenebilirdik bunca olanaksızlık içinde. Umutsuzluğu tanıdık, yenilgiyi öğrendik böylece.
   Yaşama sevinci adına bir tutamağım kalmadı Ömür Hanım. Bir garip boşlukta çiviliyim günlerdir gözbebeklerimden. Sahi nedir yaşamın anlamı? Geriye dönüyorum sık sık yanıt aramak adına, yüreğimin silik izler bırakıp, ağır yükler aldığı zamanın derin denizlerine. Bakıyorum umut ....................
<end>

<start>
Üşüyüp yorgun düştükçe yüreğim
Kendime görünmez sıkıntılar büyütürüm.
Ne senin o dilsiz uzaklığın
Ne benim bu rezil gerçeğim
Bir ....................
<end>

<start>
Sen bende neleri öpüyorsun bir bilsen 
Herkesin perde perde çekildiği bir akşam 
Siyah bir su gibi yollara akan yalnızlığı öpüyorsun 
Ağzında eriklerin aceleci tadı 
Elleri bulut, gözleri ot bürümüş ekin tarlası 
Bir çocuğun düşlerine inen tokadı öpüyorsun. 
Yağmur her zaman gökkuşağını getirmiyor 
Aralık kapılarda bekleyişin çarpıntısı 
Bir kadının eksildikçe ömrüme eklenen 
Uzun gecelerini, solgun gövdesini ....................
<end>

<start>
Güzel kadınlara kederli şarkılar söyletmeyin
Birbirini çoğaltıyor üç acı
Kadın,güzellik....................
<end>

<start>
I.
Tenime yabancılaştım, etime
Göğsüme kollarıma kalçalarıma
Bacaklarıma yabancılaştım.
Saçlarım o eski güzelliğini 
Çoktan yitirdi
Şimdi yalnız bilmem neden 
Zaman zaman yüzüme vuran
Bir utancı perdeliyor sadece.
Oysa önceleri oysa eskiden
Salınca tarkları tel tel
Düşle ülkesinden sevgiler ülkesinden 
Yağmur serinliğinde, incecik
Yumuşacık bir el
Bulutlardan yüreğime kayardı.
Gözlerim kaçamak bakışlarda
Kirpiklerim kırık
Boynum bir çocuğun pembe ağzında
Ürperdikçe  uzardı.
Dudaklarım dersen, dudaklarım
Öptüğüm aynalarda kaldı.
Tenime yabancılaştım, etime
Acıma sevincime insan yanıma
Kendime yabancılaştım.
II.
Giysiler alırım nedense
Nerelerde ne zaman giyeceksem
Bir eski alışkanlık işte
İlk gençlikten kalma.
Oysa bir dantel külot bir gecelik
Çok bile.
(Şimdilerde sütyeni de çıkardık)
Giysiler alırım giyilmez
Çıplaklığıma.
Arada bir çarşı pazar
Doktor dönüşleri daha çok
Eser de aklıma; 
Çocuğuna çeşit çeşit
Kazaklar örecek
Evcimemn bir ev kadını gibi
Yün alırım şiş alırım tığ alırım
Nasıl sevinirim bir bilsen
Nasıl mutlanırım.
III.
Bu insan başları sıra sıra
Bu kalabalık
Camlardaki bu sürekli kalabalık
Bana bakkal dükkanlarını
Anımsatır hep.
Içerde boy boy konserve kutuları 
Sabun kalıpları yağ paketleri
Sıralı bakkal dükkanlarını.
Kararsız bir müşteri
Etiketi görememiş
Korkarak alacağı malın ederinden
Girer içeri.
Kimi gün bir yaşlı yaşına güvenerek
Hoyrat davranışlarda rahat
Kimi gün bir çocuk ürkek mi ürkek
Ayva sarı terlerini silerek
Düşer üstüme.
IV.
Yüreğimde yüz gurbeti taşısam da
Kalçalarımda bir erkeği taşımasam.
Yıldım demenin de bir anlamı yok
Saçlarıma sinmiş bu çiğ kolonya
Tenimdeki bu vazelin kokularından.
Penceresiz per....................
<end>

<start>
Nerden mi anlıyorum yaşlandığımı 
Kadınlar gittikçe daha güzel
Güneş daha hızlı adımlıyor gökyüzünü 
Sular daha soğuk rüzgâr daha serin
Eskiden her konuda konuşurdum istekle 
Bir geniş gülümsemeyle dinliyo....................
<end>

<start>
Yüreğimde büyüttüğüm gül güneşe çıkamaz
Yüreğim o gülü büyütmezse ışıyamaz.
Günüm seninle başlasın istemiştim....................
<end>

<start>
Gittikçe yalnızlaşıyorsunuz insan kardeşlerim 
Ne bir ortak sevinciniz kaldı sizi çoğaltacak 
Ne bir içten dostunuz var acınızı alacak 
Unuttunuz nicedir paylaşmanın mutluluğunu; 
Toprağı rüzgârı denizi göğü 
O her zaman bir insanla anlamlı 
Tükenmez bir hazine gibi kendini sunan doğayı 
Unuttunuz, gömülüp günlük çıkarların 
Ve ucuz korkuların kör kuyularına 
Daraldıkça daraldı dünyaya açılan pencereniz.
Fırlayıp ilk ışıklarıyla günün dağınık yataklardan 
Koşaradım gidiyorsunuz işi....................
<end>

<start>
Babam gelirdi ve akşam olurdu. 
Bahçedeki akasya ağacı günboyu biriktirdiği kuşları 
birer hayal topu olarak uzatırdı yatağımıza.
Siyah-beyaz bir fotoğraf gibi gelirdi babam. 
Kamyonlar hep geceleri, hep uzaklara giderdi. 
Ben o zamanlar bütün babaları susar sanırdım. 
Yalnızca gaz lambasıyla ko....................
<end>

<start>
Zaman buldukça uğra
Tek neşem bu benim
Beklemek ve bulmakla yaşadığım
Dili tutulmuş bu şaşkın sevinç.
Eşyalar geri çekiliyor sen gelince
Bir ayrıntı gibi içinde kaybolduğum
Sığ ilişkileri günlerin
Geri çekiliyor, dudaklarıma kadar
Yükselen ....................
<end>

<start>
Yalnızlığın sesinden bir resim yaptım
Karanlık kalabalıklardan süzdüm ışığını.
Akşamüstleriyle boyadım vazgeçen ağzını
Parmaklarını uzattım gece suları gibi ıssız
Salkımsöğütlerden bir beden çizdim usul....................
<end>

<start>
Yıldızların ülkesi var mıdır Edip
Dicle aktığı toprakları seçer mi?
Kasrik boğazı'ndan esen kanlı zemheri
Yalnız....................
<end>

<start>
Sizin evleriniz var, büyük. 
Sıkıntı diye soyunduğunuz dünya, eşiklerde. 
Çocuğunuz odalarda bir gün kapalı kalmadı. 
Habersiz girmedi kapınızdan kimse. 
 o masal hâlâ uyumanız için. 
Gittiğiniz hiçbir toplantı suç sayılmadı. 
Başkası için itiraz etmediniz kimseye.
Üniforma son sözünüz, içinizden giydiğiniz. 
Emekten, yalnız kendinizi anladınız. 
Susup kaldığınız olmadı hiç. 
Arkanızı döndüğünüz, yoktu. ....................
<end>

<start>
Umduğun inceliğe inmiyorsa söz, 
Çekil suskunluğun tüneklerine; 
Ucuz etme anlamı...
Böyle zamanlarda insan
Çokluk yalnız kalmal....................
<end>

<start>
Eğri çizgiler dalgın
İki kaşım üzerinde
İki kaşım üzerinde bir ağrı
Gözlerim yanıyor günlerdir
Gözlerimde bir yangın.
Bi....................
<end>

<start>
Bu yüzden yumuşaklık nedir bilmezler
Bir gülün tenine değmedi hiç elleri
Çiçeksiz büyüttüler çocukları
Oyunlarda durmadan yenmeyi öğrettiler
Bir büyük oyunda so....................
<end>

<start>
Ben ona sıkıntılı güz günlerinde
Yedi renkli yaz yağmurları dilemiştim
Kırmak istememiştim duygu filizlerini
Büyük bir ustalıkla susturup içimdeki uğultuyu
Rüzgarımı olanca yumuşaklığıyla salmıştım üzerine
İncinmesin diye tek
Acıyı bile ters yüz eden
İncelikli bir gülümsemeyle yüzümde
Ben ona gittikçe soğuyan zamanlarda<....................
<end>

<start>
yüzünü uzak tut biraz
dünya geçiyor olanca g....................
<end>

<start>
Geriye dönerek yanıltıyoruz birbirimizi
Bir destek aranır bir güç alırcasına
Dönerek ikide bir anıların ülkesine..
Alnımızı gererek konuşuyoruz, kaşlarımızı
Bir ince eğimle siper edip bakışlarımıza
Çok iyi bildiğimiz bir duyguyu
-O biraz yenilgiye biraz ezikliğe benzer
Ortak yaşadığımız sızım sızım-
Saklamaya çalışıyoruz birbirimizden
Uzun ....................
<end>

<start>
Bana verdiğin mutluluğu
Paylaşacak kimsem yok
Sevincimi içime 
Ve yalnız taşıyorum
(Biliyorsun ya
Su....................
<end>

<start>
Gümüşün ustalarını bitirdik 
Ahşap konakların oymalı dolapların 
Üzümün camın kesme taşın ustalarını... 
Akik kehribar yakut ve lal 
İşleyip incecik dünyayı parmaklarıyla 
Hantal düzlüğümüze köpük köpük 
Pencereler açan ....................
<end>

<start>
ben olmasaydım -dedi-
gülüşümün güzelliğini yaşayamazdın
biliyorum verdiğim mutluluğun değerini
ne anlama geldiğini senin için
günlerinin güze dönen hayal çizgisinden
i....................
<end>

<start>
Ağzın ömrüm. Ağzın öptükçe derin
Konuşuyorsun, kanatlı bir karanfil dudakların.
Gözlerin iki dağ suyu güldükçe köpüklenen
İndiriyorsun kirpiğini upuzun bir güz.
Bir kapı ....................
<end>

<start>
Ben, duvar diplerini giyineceğim 
Kimseye kapısından yakın olmayacağım 
Ağzımı kuyulara vereceğim 
Beni kim beklemiyorsa ona gideceğim 
Otların ıssız mevsimini seveceğim 
Bir yağmur hükmü olacağım 
Mutluluğu pişmanlığı bir bileceğim 
Sitemlerinizden eksileceğim 
Kum sahiplerine suları göstereceğim ....................
<end>

<start>
Çift kanatlı cam kapıyı ardına kadar açtı
Bütün düğmelerini ilikleyerek odacı Hamdi.
Davudi sesiyle adımlarının kasıla kasıla
Teşrif ettiler başkan beyler bakırdan bir yüzle.
Bedeninin her teli bilinmez bir gizli emirle gergin
Selam vermenin sıkıntısı ve lütfu içinde
İterek gözleriyle 'günaydın' diyen herkesi
Zoraki ve karmakarışık gülümsedi sekreterine.
Toparlandı birden masalar, memurlar, dosyalar
El çırptı dosya....................
<end>

<start>
Bırakıp gittiğin zaman beni
Dünya terkediyor beni
Bir garip duyguyla öyle
Yapayalnız kalıyorum
Kısa sürüyo....................
<end>

<start>
Sonra onlar çılgınlık bitip
Sürü dağılınca, yapayalnız gecelerinde
Durgun ve dilsiz, yastıklara çivili
Bir mızıka sesiyle uyanmazlar mı
Asaf'ın ateşlere karşı çaldığı ?..
Bir otel odasında gencecik çocuklar
Çırpındıkça bir yudum soluk için
Üzerine benzin döküp oynayanlar
Onlar birgün öpmeye eğilince ço....................
<end>

<start>
Yozgat bir kar kentidir
Sürmeli bir türküdür
Serttir soğuktur küçüktür.
İki dağın dudağına kısılmış
İncecik bir sudur
İçinde zamandan başka herşeyin aktığı...
Güneşi bir nazlı konuktur yazlar içinde
Ömrü çiçeklerin rengi kadardır.
Ağaçları çatılardan yüksek
Avluları evlerinden geni....................
<end>

<start>
Duruşun bir ayrılık resmi çiziyor
Akşamın incelen sularına
Susuşun yıkıyor beni en zayıf yerimden
Bilmez miyim içindeki kederi
Yüzü yağmura gö....................
<end>

<start>
Bütün insanlık adına
Amerika katil katil
Kanun yapar kendi teper
Amerika katil katil
Vietnam'ın suçu nedir? 
Hür yaşamak ayıp mıdır? 
Atom patlat ister kudur? 
Amerika katil katil
Türk Milleti Türk Milleti
Nerden gelmiş elin iti? 
Bu gidişin sonu kötü
Amerika katil katil
Birgün gramlar bir olur
Kilodan hakkını alır
Zalim olan bela bulur
Amerika katil katil
Mahzuni Şerif uyuma
Gün geldi çattı akşama
Bizden selam Vietnam'a
Amerika katil katil
<end>

<start>
İşte gidiyorum çeşmi siyahım
Önümüze dağlar sıralansa da
Sermayem derdimdir servetim ahım
Karardıkça bahtım karalansa da
Haydi dolaşalım yüce dağlarda
Dost beni bıraktı ah ile zarda
Ötmek istiyorum viran bağlarda
Ayağıma cennet kiralansa da
Bağladım canımı zülfün teline
Sen beni bıraktın elin diline
Güldün Mahzuni'nin berbat haline
Mervan'ın elinde parelense de
<end>

<start>
Efendiler bunun neresi yalan
Sizde havyar bizde bulgur aşı var
Bunca emeğimiz talandır talan
Yıllar yılı gözümüzün yaşı var
Yakamız var mıydı olaydı kirli
Borcumuz tükenmez ikili birli
Bugün git yarın gel bitmez bir türlü
Anladım ki müdür beyin işi var
Bu koltuğa biraz daha yaslanın
Yiyin için doyun epey paslanın
Yeryüzünü size veren aslanın
Ne bir mezarı var ne de taşı var
Mahzuni bu dertler bağrımı yakar
Bu pınarın suyu hep size akar
Size doğru bize çok eğri bakar
Olmaz olsun adaletin şaşı var
<end>

<start>
Mevlâm gül diyerek iki göz vermiş
Bilmem ağlasam mı ağlamasam mı
Dura dura bir sel oldum erenler
Bilmem çağlasam mı çağlamasam mı
Yoksulun sırtından doyan doyana
Bunu gören yürek nasıl dayana
Yiğit muhtaç olmuş kuru soğana
Bilmem söylesem mi söylemesem mi
Mahzuni Şerif’im dindir acını
Bazı acılardan al ilâcını
Pir Sultanlar gibi dar ağacını 	  
Bilmem boylasam mı boylamasam mı
<end>

<start>
Arabam kaldı yolda yolda
Yağma yağmur yar beklerim
Ecel geldi dağ başına
Akranımı zor beklerim
Havadan hasret yerden ölüm
Aradan yıllar geçti gülüm
Çatlamış kurumuş dilim
Yandı yürek kar isterim
Son ümidim bir selamın
Vücuttan çıkmadan canım
Yerlere döküldü kanım
Mahzuni'yi gör isterim.
<end>

<start>
Güvenme dünyada malım var diye
Acep insan mıyım sorarlar beni
Halımdan anlamaz cahiller niye
Her biri bir yandan yorarlar beni
Hoşlar meclisine girdim hoşlandım
Aşkın ateşine düştüm haşlandım
Dallarımda meyve döktüm taşlandım
Ya niçin gövdemden kırarlar beni
Döndü gitti Hak yolunu övenler
Pişman olup dizlerini dövenler
Bir lokmaya nice bana sövenler
Ah Mahzuni diye ararlar beni
<end>

<start>
Mevlam bana ömür vermiş
Boşu boşuna, boşu boşuna
Bedenime bir can girmiş
Boşu boşuna, boşu boşuna
Gelmişim ben boşu boşuna
İsa Meryeme'mi kaldı? 
Musa asa'dan ne buldu? 
Süleyman bir sultan oldu
Boşu boşuna, boşu boşuna
Saltanatı boşu boşuna
Su akar deryaya varır
Derya damlayı çıkarır
Gökyüzünde yağmur olur
Damlaları boşu boşuna
Yağmur yağar boşu boşuna
Gâhi gittim gahi geldim
Aradım kendimi buldum
Bir Mahzuni Şerif oldum
Boşu boşuna, boşu boşuna
Yaşamışım boşu boşuna
<end>

<start>
Gücenme ey sofu baba 
Biz aşığız kör değiliz 
Ver bir selam al merhaba 
İkiliğe yar değiliz
Hudey hudey pir aşkına 
Yol verin gitsin şaşkına 
Adaletsiz padişahın 
Canavar girsin köşküne
Adem olan adem sever 
Adalete boyun eğer 
Kul hakkı dünyayı değer 
Biz cana kıyar değiliz
O o o o o o meyhaneci 
Şarab'ın bugün çok acı 
İnsanlar konar göçerler 
Kimi hoca kimi hacı
Gider Kul Mahzuni gider 
Gider dostu tavaf eder 
Benim bildiğim bu kadar 
Biz cahile uyar değiliz
Hudey hudey hür aşkına 
Biz içeriz pir aşkına 
Adaletsiz Hükümdarın 
Ateşler düşsün köşküne
O o o o o o meyhaneci 
Bugün şarab'ın çok acı 
İnsanlar kabe misali 
Gelen derviş giden hacı.
<end>

<start>
Seyyah oldum pazar pazar dolaştım
Bir tüccara satamadım ben beni
Koyun oldum kuzu ile meleştim
Bir sürüye katamadım ben beni
Ben beni kendimi
Canımı özümü dost
Dostlar beni bir kazana kodular
Kırk yıl yandım daha çiğdir dediler
Ölçeğimi gram gram yediler
Bir kantarda tartamadım ben beni
Ben beni kendimi
Canımı özümü dost
Deli gönlüm aktı gitti dengine
Çok boyandım çok çiçekler rengine
Bir Mahzuni demiş oldum kendime
Olmaz olsun atamadım ben beni
Ben beni kendimi
Canımı özümü dost
<end>

<start>
Dünya kainat'tan kopup gelirken
Adem miyim hayvan mıyım? ben neyim? 
Adem ile Havva vücut bulurken
Cennet miyim? Şeytan mıyım? Ben neyim?
İdris Nebi biçer iken hülleyi
Yüksekten geçerken insanlık payı
Muhnaci aşarken ulu deryayı
Gemi miyim? Kaptan mıyım? Ben neyim?
Döküldü gazelim çürüdü bağım
Yıllar evvel göçmüş köyüm bucağım
Bugün doğdum varım, yarın da yoğum
Aradaki yalan mıyım? Ben neyim?
Kimler akıllanmış? Kimler bunamış? 
Eyüp derde düşmüş, cahil kınamış
Mevlam İbrahim’i boşa sınamış
Kasap mıyım? Kurban mıyım? Ben neyim?
Aramızda yatar eroğlu erler
Erleri ne bilir köroğlu körler
Bana bu ellerde Mahzuni derler
Merdan mıyım? Mervan mıyım? Ben neyim?
Şaşkınım, düşkünüm, perişanım, ne haldeyim
Arıyorum, soruyorum kendimi, 
Ben kimim? Ben neyim?
<end>

<start>
Bende bir insan oğluyum
Bırak beni konuşayım
Bir başım bir beynim vardır
Bırak beni konuşayım
Düşüneyim, danışayım
Beni öldürüp ağlama
Böyle bulanıp çağlama
Yazık kolumu bağlama
Bırak beni konuşayım
Düşüneyim, danışayım
Senin dilin benim dilim
Yakışmaz insana zulüm
İnsanım hayvan değilim
Bırak beni konuşayım
Konuştukça düşüneyim
Ya sen niçin düşünürsün
Düşündükçe boşanırsın
Halk demeye üşenirsin
Bırak beni konuşayım
Hep gerçeğe ulaşayım
Düşünen cahil olamaz
Cahil kendini bilemez
Can gider fikir ölmez
Bırak beni konuşayım
Cahilliği biz yenelim
Mahzuni halk için ölsün
Ben giderim dostlar kalsın
Koltuk sana sizin olsun
Bırak beni konuşayım
İnsan gibi yaşayayım
Yaşadıkça düşüneyim.
<end>

<start>
Bana yücelerden seyreden dilber
Siyah kirpiklerin ok mu cananım
İnsaf et yüzünü yüzüme dönder
Istırabın sonu yok mu cananım
Gönül sevdi benim günahım nedir
Yandım ateşine bunca senedir
Mecnun'un derdinden derdim fenadır
Bu derdin dermanı yok mu cananım
Bu dünya misaldir çatısız hana
Ebedi kalmadı şah'a sultan'a
Deryanın içinde bir damla bana
Bu da Mahzuni 'ye çok mu cananım.
<end>

<start>
Boşa doğüşmeyin bizim yiğitler
Sizi vurduranlar vurulmuyor ki
Kim bilir nerde hangi koltukta
Kömürde tarlada yorulmuyor ki
Aynı baba dölü ölen öldüren
Ölenle öldüren iti güldüren
Yokmu idi bunu size bildiren
Vur diyenler burda görülmüyor ki
İşçiyi işçiye düşüren zalım
Boynumuzda boza pişiren zalım
Bu kadar bardağı  taşıran zalım
Gözümüz önüne serilmiyor ki
Yeni adı çıkmış sağ ile sol'un
Tarihte borcu yok kullara kulun
İki yanı birdir yattığın çulun
Bilirsin ölenler dirilmiyor ki
Mahzuni der nedir hak'kın davası
İnsana benzer mi köpek mayası
Ah tükenip bitsin sınıf kavgası
Sınıfsız bir okul kurulmuyor ki.
<end>

<start>
Sana diyeceğim var eğlen yolcu
Kurduğun yuvayı yık da öyle git
Zamanede ilk görevdir insana
Baştan dinden haktan çık da öyle git
Bir sudan geçince köprüyü devir
Sel basmış tarlaya ırmağı çevir
Birlik dümenini tersine kıvır
Sağa sola sövüp dök de öyle git
Allah bir deseler sen söyle haşa
Nadanın ehliyle çıkılmaz başa
Komşunun açlığı tatlı tamaşa
Bir tekme de sen vur yık da öyle git
Ortak isen hesap etme ölçmeyi
İhmal etme dost ırzına geçmeyi
Bir döğüşte çok ayıp gör kaçmayı
Beş on yumruk yiyip sek de öyle git
Elinden tut çamurlara at körü
Beriye öte de öteye beri
Kapıya gelirse döv misafiri
Bir de ana avrat çek de öyle git
Kızına bakanın oğlunu öldür
Meclise girersen büyüğe saldır
Kefeni soy mezarlara kül doldur
Ölünün dişini sök de öyle git
Ciğerin yarası sivri cam ister
Kötülük meydanında kendin göster
Adamın cömerdi yavuz it besler
Meteliği başa kak da öyle git
Küfür eksik etme aziz dilinden
Gaddarlık kılıncın koyma belinden
Hiçbir şey gelmezse bile elinden
Fesat tohumunu ek de öyle git
Hasılı sözümün tersine yürü
Görmesin gözlerin topalı körü
Kısa yerden eksik etme ömürü
Mahzuni Şerif’ten bık da öyle git
<end>

<start>
Bal gibi yan tuttun 
Hakemliği unuttun 
Seyiciyi uyuttun 
Bu giren gol gol
Meşin topta şike var 
Arasında leke var 
Takımlarda şike var 
Bu giren gol gol
Top köşeden geliyor 
Tam ortayı buluyor 
Madem ağı deliyor 
Bu giren gol gol
Yandan akın başladı 
Savunmaya başladı 
Kaptan topu tuşladı 
Bu giren gol gol
Yüksek ücreti aldı 
Hakem yapar kahvaltı 
İmkan yoktur penaltı 
Bu giren gol gol
Mahzuni hakem topal 
Bizimki korku nifa 
Oyun bitti düdük çal 
Bu giren gol gol
<end>

<start>
Kaşların arasından
Domdom kurşunu değdi
Bir avcı vurdu beni
Bin avcı beni yedi
Ah dedim ağladım
Yaremi bağladım
Eğdi yar boynun eğdi
Mevlam Kerim’sin dedi
Hançer yarası değil
Domdom kurşunu değdi
Gel gel gümle gel
Gel gel gümle gel
Gel böğrüme domdom kurşunu
Bugünüm harap oldu
Dünden iyi midir ki
Doktor hasta ben hasta
Benden iyi midir ki
Ah dedim ağladım
Yaremi bağladım
Eğdi yar boynun eğdi
Mevlam Kerim’sin dedi
Hançer yarası değil
Domdom kurşunu değdi
Gel gel gümle gel
Gel gel gümle gel
Gel böğrüme domdom kurşunu
Mahzuni yar benim
Halimi anlasaydı
Bütün dertliler gibi
İnleyip dinleseydi
Ah dedim ağladım
Yaremi bağladım
Eğdi yar boynun eğdi
Mevlam Kerim’sin dedi
Hançer yarası değil
Domdom kurşunu değdi
Gel gel gümle gel
Gel gel gümle gel
Gel böğrüme domdom kurşunu
<end>

<start>
İçi yalan dışı yalan
Her bakışı binbir plan
Gül boyanmış kara yılan
Abur cubur Abdullah
Etme dedim tutma dedim
Dostluğu unutma dedim
Sana verdiğim lokmayı
Çabuk biter yutma dedim
Abur cubur adam
Ben seni nidem
Daha kendini bilmezsin
Kimdir yanındaki madam
Bir elinde kamerası
Sanırsın film ağası
Her dolapta numarası
Abur cubur Abdullah
Etme dedim tutma dedim
Dostluğu unutma dedim
Sana verdiğim lokmayı
Çabuk biter yutma dedim
Abur cubur adam
Ben seni nidem
Daha kendini bilmezsin
Kimdir yanındaki madam
Der Mahzuni tövbe olsun
Böyle dost düşmana kalsın
Şeytanlar namazın kılsın
Abur cubur Abdullah
Etme dedim tutma dedim
Dostluğu unutma dedim
Sana verdiğim lokmayı
Çabuk biter yutma dedim
Abur cubur adam
Ben seni nidem
Daha kendini bilmezsin
Kimdir yanındaki madam
<end>

<start>
Sen gidince bizim dağdan ovadan
Bak meydan kimlere kaldı Ahmedim? 
Bir kartaldı uçurdular yuvadan
Bilmiyorum sana noldu Ahmedim
Gür sesinde çınlar gibiydi gökler
Ağladıkça ağlar dağlar höyükler
Seninle gülerdi derdi büyükler
Yokluğun kalbime doldu Ahmedim
Gün yağardı bıyığın her telinde
Bir genç fazla geldi Türkmen elinde
Kükrer idin sazıyın her telinde
Hangi makam seni çaldı Ahmedim
Yanağında tüten ürperen allar
Ne çabuk ayrıldı vatandan yollar
Kaya gölgesinde yatan çakallar
Kaya olmaz ama oldu Ahmedim
Sen ağlarken ağlıyordu mor dağlar
Sen burada yokken virandır bağlar
Şimdi Fırat suyu bir başka çağlar
Kenarında kenger soldu Ahmedim
Mahzuni arzular şimdi gurbeti
Zehir imiş ayrılığın şerbeti
Aslanın yerine koymuşlar iti
Bilmem bunu kimler buldu Ahmedim
<end>

<start>
Berçenek'ten yaya geldim 
Amman doktor bak bebeğe 
Beşiğini elden aldım 
Yandım doktor bak bebeğe
Yıkık yuvam kara yasta 
Yalvarırım eşe dosta 
Annesi bebekten hasta 
Amman doktor bak bebeğe
Kuru soğan yağsız aşım 
Yırtık bağrım açık başım 
Bir şey değil vatandaşım 
Amman doktor bak bebeğe
Allah için bir merhem çal 
Öldürür beni bu vebal 
Param yok ceketimi al 
Amman doktor bak bebeğe
Mahzuni Şerif çobandır 
Meskenim dumanlı dağdır 
Bebektir amma insandır 
Amman doktor bak bebeğe
<end>

<start>
Ben canandan ayrı kaldım kalalı
Akar gözüm yaşı sel gizli
Senin ile ikrar verdik ezeli
Kimseler duymasın gel gizli gizli
Hey yolcu destursuz bağa girilmez
Kadir bilmeyene kıymet verilmez
Her sazın döşüne pençe vurulmaz
İncedir kırılır tel gizli gizli
İnan ey cananım belim büküldü
Farkına varmadan ömrüm söküldü
Deprem yokta neden evim yıkıldı
Bu işte bir yaman el gizli gizli
Biçare Mahzuni yanar inlerim
Feryat eder feryadımı dinlerim
Dosttan ayrı düştüm geçmez günlerim
Dakikam içinde yıl gizli gizli.
<end>

<start>
Ey doktor çekil başımdan
Gönlümden yorgunum bugün
O yar bana inanmıyor
Dargınım bugün, dargınım bugün
Geçen günüm aylar gibi
Eğilmişim yaylar gibi
Coşup giden çaylar gibi
Durgunum bugün, durgunum bugün
Bu yol gider vara vara
Etrafını yara yara
Eski sevdigim dostlara
Kırgınım bugün, kırgınım bugün
Der Mahzuni bile bile
Taşa tutu beni hile
Aşık oldum azraile
Vurgunum bugün, vugunum bugün.
<end>

<start>
Selam verdim selamımı almadı
Düşman mı oldun gözlerini sevdiğim
Sen beni severdin ezel ezeli
Pişman m'oldun gözlerini sevdiğim?
Beni Mecnun ettin deliler gibi
Ferhat şirin'deki çalılar gibi
Biat eder idin Ali'ler gibi
Osman m'oldun gözlerini sevdiğim?
Ayandır çöllere Mecnun'un hali
Eğilmiş kırılmış gözlerin dalı
Adem'i kovduran Havva misali
Şeytan m'oldun gözlerini sevdiğim?
Uçma gökyüzünde Cebrail gibi
Can alıcı olma Azrail gibi
Mahzuni Şerif'e İsmail gibi
Kurban m'oldun gözlerini sevdiğim?
<end>

<start>
Ey Arapça okuyanlar 
Allah Türkçe bilmiyor mu? 
İngilizce Franzısca 
Bize hitap kılmıyor mu?
Çalışanlar geri kalmaz 
Çalışmayan bir halt bilmez 
Yalnızca fikirler ölmez 
Peygamberler ölmüyor mu?
Bizimdir bu bahçe, bağlar 
Bizimdir bu yeşil dağlar 
Canı sağ olsun softalar 
Ayakkabı çalmıyor mu?
Dost gezer dostluk bağında 
Biz olur bizlik dağında 
Gavurun Merih çağında 
Alem bize gülmüyor mu?
Bir bülbül getirmez yazı 
Yalnızca bülbül avazı 
Mahzuni korkmadan sazı 
Kainat'a çalmıyor mu?
<end>

<start>
Sizin göçler bu illerden
Gitti artık gelme deli deli
Çadır yerinizde otlar
Bitti artık gelme deli deli
Bulunmaz kahrını çeken
Bulunmaz yüzüne bakan
Bülbül başka dalda mekan
Tuttu artık gelme deli deli
Berçenek uzun yazılılar
Orada rüzgar sızılar
Mor koyunlar dört kuzular
Gitti artık gelme deli deli
Bulunmaz Mahzuni sesi
Yoktur yalanda hevesi
Son yolda ümit gemisi
Battı artık gelme deli deli.
<end>

<start>
Düşündükçe kan ağlıyor gözlerim
Onbeşinde bahar günüm geri dön
Birbirini tutmaz oldu sözlerim
Nerdesin pirim benim geri dön
Göçüm kalkmış Acemistan hoyunda
Sülalem sulanmış Dersim soyunda
Dünyaya gelmiştik Zeynel soyunda
Hemen gitme tatlı canım geri dön
Varıp gidip Elbistana karışsam
Ben kimim ki Yaradanla yarışam
Mahzuni'yem kırdım isem barışam
Yandı Kerem Aslı Hanım geri dön
<end>

<start>
Ne kaçarsın benden bahtı karalım
Deli gönlüm sende kaldı beri gel
Ben gidince yataklara düşmüşsün
İki yanım kanda kaldı beri gel
Ahı'nan vah'ınan yüklenmiş göçüm
El sözüne uydun küsersin niçin
İmam Hüseyin'in başı hak için
İki gözüm kanda kaldı beri gel
Dolaşır Mahzuni sevda çölünde
Koyma beni hal bilmezin elinde
Yusuf Nal köyünde Maraş elinde
Emanetim sende kaldı beri gel.
<end>

<start>
Ömrümün serdar'ı gönlümün şah'ı
Sana bu günlerde noldu barışak
Gönderme ardımdan ahu imamı
Bahar geldi bayram oldu barışak
Ben giderim gönül senden gitmiyor
Kuru çöl'de mavi sümbül bitmiyor
Küsenlere mevlam yardım etmiyor
Ömür bitti çile doldu barışak
Kara zülüflerin dökmüş kaşına
Ben seni sevmedim boşu boşuna
Gücenmek günahtır mezar taşına
Farzet ki Mahzuni öldü barışak
<end>

<start>
Geçti felek geçti gayri zamanım
Gidiyorum kara gözlüm ağlama
Gök yüzünde kayıp oldu dumanım
Savruldu poyraza külüm kalmadı
Erenler konardı erler göçerdi
Mevla'nın aşkına demler içerdi
Güzeller toplanır ekin biçerdi
Harman savuracak yelim kalmadı
Mahzuni Şerif'im ah bre günler
Kırılmış sazımın telleri inler
Alnı top perçemli güzel gelinler
Düğünler tutacak halim kalmadı
<end>

<start>
Kader böyle imiş böyle yazılmış
Gidiyorum kara gözlüm ağlama
Mezarımız gurbet ele kazılmış
Gidiyorum dudu dilim ağlama
Ceylan bakışını üzme boşuna
Kurbanlar olayım gözün yaşına
Keder yakışmıyor hilal kaşına
Gidiyorum kara gözlüm ağlama
Emanet eyledim benli kuzumu
Arkalarda koyma benim gözümü
Getir ver çalayım kırık sazımı
Gidiyorum kara gözlüm ağlama
Mahzuni Şerif 'im yollar göründü
Garip başım dertten derde büründü
Fadime'm duvağın yerde süründü
Gidiyorum kara gözlüm ağlama.
<end>

<start>
Ta ezelden ırgat oğlu ırgatım
Beylik gibi asaletim yok benim
Bulgur yerim su içerim kime ne
İt yalına şükür karnım tok benim
Höllükte büyüdüm, beşikte yattım
Emeksiz şerefi sevene sattım
Zehir zıkkımı memede tattım
Dostlarımdan düşmanlarım çok benim
İliğimden çıkmaz tezek dumanı
Gün oldu aş yaptım çayır çimeni
Çektiğimde kırk yamalı tumanı
Sevgilimdir tüfek benim ok benim
Bir fidan ki kesilince bitmez mi? 
Dallarında nice kuşlar ötmez mi? 
Bir yiğide bir kör ocak yetmez mi? 
Neme gerek kömür benim kok benim
Mahzuni'yi mengeneye germişler
Baş ucuna sorgucuyu dermişler
Ölsün diye bana ceryan vermişler
Zencirimi yakar gider şok benim.
<end>

<start>
hep o çocuklar
uça uça
güneşe doğru
kucaklarında
tıka basa
lunaparklar
<end>

<start>
<end>

<start>
<end>

<start>
önce bıyık aralarına gizledi
yarım kalan gülüşünü
sonra sararmış bir gülü
özenle çıkarıp kitap sayfalarından
yakasına taktı
doğrusu delikanlı adamdı
başka türlü ağlayamazdı
<end>

<start>
hani bir çocuğun sımsıkı sarılıp 
bir bebeği öpüp koklaması var ya 
o’sun işte sen 
ben seni nasıl sevmem
kimileri gövde sanıp karanlığı 
darmadağın sığınırken içine 
sen aralayıp gözyaşlarını 
gülüşünü serpiyorsun üstlerine
vakitsiz birer ölüm sanki geceler 
bir bakımlık ay düşüyor herkesin payına 
ve hiç dönüp de soran olmuyor 
eklenen hangi düşler bir sonraki sabaha
bildik bir nehrin sularına kendini bırakıp da 
gidilecek başka denizler arıyorsun ya 
o’sun işte sen
seni ben nasıl sevmem
<end>

<start>
<end>

<start>
sen susunca 
askıya alır birileri 
senin yerine 
senin düşlerini
dinle bak 
o sen değilsin ki 
onlar yine 
soluk soluğa senin içinde
denizine varmadan 
yorulup dönen sular 
birden kayboluyorsa 
solgun çizgilerinde yüzünün 
birkaç kulaç daha kayar 
senden öteye zaman
tam inecekken 
sarılıp iplerine usancın 
çözülür birer birer 
dilinin ucundaki sözler
gidin dersin 
hepiniz gidin 
bana yalnız kuşları 
ve çocukları bırakın 

       (Varlık dergisi, şubat 1997, sayı1073)
<end>

<start>
<end>

<start>
önce sesin geldi
aralandı kapılarım
ardında şaşkın bulutlar çıkmazı
sonunda sen
gönlü güvercinli kadın
köpüren simsiyah saçlarınla
günler boyu koşuşup durdun
içimin aykırı ırmaklarında
gamzelerinde gizlediğin
o  binlerce yıldızı
döküp de şimdi üstüme
söyle nereye
artık herkes
tutsun da elinden kendi şiirinin
tersinden mi girsin					    
ölü kelebekler sokağına
sen bende daha bitmedin ki
gönlü güvercinli kadın
<end>

<start>
<end>

<start>
tartılır söz
terazisinde gözlerinin
ne zamandır
değiş tokuş bakışlarımız
bir kuş ucumu
gider geliriz
ben sana sen bana
o dudak senin
bu dudak benim
biz aslında
birer sustalıyızdır seninle
ha çıktı ha çıkacak
kınından
dokununca
o kuğu yağması
o görkemli panayır
başlar teninde
yorgunsam
bil ki yokluğundandır
indiğimse
kuytu sokaklarıdır
iç çekişlerinin
buyruğuna girerim
ellerini çırpan bir çocuğun
gülüşlerine eklenirim
sen yoksan
(Gönlü Güvercinli Kadın, 2001)
<end>

<start>
siz bakmayın
ne el çekilir buralardan
ne ayak
arada serseri bir kurşun
ya da ucuz atlatılmış bir kımıltı
deler sessizliğini
en dilsiz yerinden gecenin
kim aklar karaları
kim karalar akları
hiç sormayın bana
bilemem
uçuk mavi bir yalnızlığın ortasında
çıkıp kendimden günde üç posta
koşar aynalara seslenirim
bu nasıl ben
ölümün en çok yakıştığı bu nasıl ben
siz kendi gelgitlerinizde
uyurken gecelerinizi
yüzümüzün kıvrımlarından
seğirterek geçer
o gizemli masal
ben tuncelili hamza
sen istanbullu hakan
uçuk mavi bir yalnızlığın ortasında
birer kahraman
<end>

<start>
şu sen
içinde darağaçları büyüten
dayayıp camlara başını
şimdi ağlarsın
bilmez miyim
üstünde ay dolanır gecenin
az sonra sıyrılır çıkar kınından
o vurdumduymaz kent
ve içinde
seni terkeden çocuk
ardarda yangınlar başlar
içinin fırdönen aynalarında
her kareden fırlar bakışları
yumsan gözlerini o
açsan o
siz ki
yaylım ateşinden çıkmış
ne sevdalar yaşadınız
hiç de melez bir aydınlık değildi
bölüştüğünüz
bilinmezlere açılan o anafor
şimdi neden zorluyor sınırlarını
düşgücünün
şu sen
beti benzi kül
uçursan mı pencerelerden
hep ona sakladığın kendini
yoksa
sarsak bir hançerin ucunda
gidip gidip gelsen mi
kendi çıkmaz sokaklarında
(Varlık Cep Kitapları, 'Gönlü Güvercinli Kadın -Tekin Gönenç,4 cü basım, İst)
<end>

<start>
yüklenip
o nedensiz savaşlardan
arta kalan korkuları
bilsem
gelir en güzel gemilerle
sularında kalırdım
yıldızlar yenik düşüp geceye
kısmışlardı ışıklarını
ama olsun
seni çoğaltmak vardı
bir göz ucuyla kıvılcımlardan
bir gece
gizlice sularından geçmiştim
nice bozgunlar oluyordu
kanlı savaşlar yangınlar
bilsem
gelir en güzel gemilerle
sularında kalırdım
ötelerde şölenler vardı
yetişemem sanıyordum
Tekin Gönenç
(Varlık Dergisi,Şubat  1997)
<end>

<start>
göz gözü görmeyecek kadar mıydı
yol ayrımları
söylenecek ne varsa
alıp gittin
sesindi
hiç yorulmadı
tırmandı durdu ıslığıma
bir deste başıboş anahtar
giderayak elime tutuşturduğun
hangi kapına varsam
taş
duvar
geri dönmelerine sakladım kendimi
keşke bir gün
tık kapı
ansızın sen
<end>

<start>
sonu gelmez bir kahkaha
devrilir düşer
ıssız odalara
gitgide azalır
adımlarım aranızdan
kollarımı sel sularına eklersiniz
kimbilir nerelere dökülen
ya da
deli bir tabanca
gelir gelir de kurulur
hiç olmadık yerlerine gecenin
hep o yüzü annemin
usulca uzanır düşlerinden
pırıl pırıl güller takılır gider gözyaşlarına
kimbilir nerelere dökülen
(Gönlü Güvercinli Kadın, Varlık Cep Kitapları,4 cü basım, İst 2001)
<end>

<start>
el  etme  öyle
aşk bu
şakaya gelmez 
ben daha gözlerinin  yarısındayım
<end>

<start>
nerde yitirsem 
hep sende buluyorum
başlangıçlarımı
sense 
hiç bitmez gibi
bende oynuyorsun 
tüm saklambaçlarını
<end>

<start>
sonra gittin sen
kendi acılarına dilsiz
yarısı küskün bahçelerde güldüğünün
yarısı sürgünlerde
ışıklar içinde binlerce ada
kulaç kulaç sokulurken denizlerine doğru
aldırmadın gittin
yaralı dağlara gömdün yanılgılarını da
tek bir kurşunla yanıbaşında vurulan
o can arkadaşın gibi
şimdi açılan her mektubunda
sonu gelmez postal sesleri
ve yırtık asker türküleri
sen de öğrendin sonunda
açlığımız da bizim
umulmadık namluların ucundadır
tokluğumuz kadar

     Varlık dergisi, sayı 2000/3, mart2000
<end>

<start>
<end>

<start>
babamdı
tutan o’ydu  ellerimden
tanrıların uğrak yerlerine 
süzülerek geçerdik
kurduğu ipeksi köprülerden
eğip başımı 
sesimi asardım
uysal mırıltılara
tersine akardı hep
içimin ırmakları
damıttığım sulardan
size tanrı gözleri toplardım 
bölüşürdünüz birer ikişer
kim bilir  şimdi siz nerdesiniz
çocukluğumun gültenleri
sizden başka doğurabilen oldu mu
sizin cennetinizi
(Varlık dergisi,1997. sayı 1084)
<end>

<start>
yine mi sen
kimliğime küskün gecelerimde
döne dolana pusular kuran
rüya kılıklı uçarı kız
elinde o hoyrat hançer
denizlerimin kıyısında işin ne
dilim dilim maviler yontup
yine hangi uzaklara
(Varlık Dergisi, Mart,2003)
<end>

<start>
Tankınız ne güçlü generalim, 
Siler süpürür bir ormanı, 
Yüz insanı ezer geçer.
Ama bir kusurcuğu var; 
İster bir sürücü.
Bombardıman uzağınız ne güçlü generalim, 
Fırtınadan tez gider, filden zorlu.
Ama bir kusurcuğu var; 
Usta ister yapacak.
İnsan dediğin nice işler görür, generalim, 
Bilir uçurmasını, öldürmesini, insan dediğin.
Ama bir kusurcuğu var; 
Bilir düşünmesini de.
Çeviren: A.Bezirci
<end>

<start>
-I-
Senden ayrılıp sonra
Kavuşunca bu büyük güne
Gördüm, görmeye başlayınca
Herkesi neşe içinde.
Ve o akşam vaktinden beri
Bilirsin ya, hangisi
Dudaklarım daha bir güzel
Ve ayaklarım daha bir çevik şimdi.
Daha yeşil ağaçlar dallar ve çimen,
Duyumsayınca böyle
Ve su daha hoş serin
Üstüme dökününce.
-II-
Bana neşe verince sen
Düşünüyorum da bazen:
Şimdi ölebilirim diyorum işte
Ve hep mutlu kalırım böylece
Ta sonsuza dek.
Sen yaşlanınca sonra
Ve hatırlarsan beni
Görünürüm yine bugünkü gibi
Ve bir sevgilin olur senin de
Hala gencecik biri.
-III-
Yedi gülü var dalın
Altısını yel alır
Biri kalır geriye
O da bana adanır.
Yedi kez çağırırım seni
Altısında gelme kal
Ama yedincisinde söz ver
Tek bir sözcükle gel.
-IV-
Bir dal verdi sevdiğim
Üstünde sarı yapraklar.
Yıl desen,geçer gider
Sevdaysa yeni başlar.
<end>

<start>
Diyorsun ki, 
davamıza hayrı yok bu gidişin. 
Karanlık gitgide, diyorsun, derinleşiyor. 
Güçler azalıyor, diyorsun, gitgide. 
Bunca yıl, diyorsun, çalış çabala, 
sonunda ilk günden daha güç bir duruma düş.
Oysa işte düşman her zamankinden daha kuvvetli. 
Yenilmez gibi de görünür. 
Biz de hatalar yaptık, bu inkar edilmez. 
Sayımız yavaş yavaş azalmada. 
Sloganlarımız orda burda dağınık. 
Düşman sözcüklerimizin bir kesimini çarpıttı.
Bugüne dek söylediklerimizden hangisi yanlış şimdi? 
Bir kısmı mı, yoksa hepsi mi? 
Güveneceğimiz kim var artık? 
Arta kalanlar mıyız bizler 
yaşayan bir ırmaktan fırlatılmış? 
Geride mi kalacağız 
kimseyi anlamadan ve hiç anlaşılmadan?
Yoksa şans mı gerek bize?
İşte senin sordukların bunlar. 
Ama kimseden bir yanıt bekleme, 
yanıtını da kendin ver.
<end>

<start>
I
Gerçekten, karanlık günlerde yaşıyorum! 
Doğru söz delilik. Düz alın
Kanıtı vurdumduymazın. Gülen ki
Korkunç haberi
Henüz almamış.
Ne günlere kaldık, ki
Neredeyse suçtur ağaç üzerine bir konuşma
İçerir çünkü susmayı bunca kötülük üstüne! 
Orda ağırdan caddeyi geçen
Erişilmez mi dara düşen
Arkadaşları için?
Doğrudur: geçimimi sağlıyorum daha
Ama inanın: bu bir rastlantı yalnız. Yaptığım
Hiçbir iş doyma hakkını vermiyor bana.
Rasgele korunmuşum. (Talihim dönüverse. Yokum.)
Bana diyorlar: ye iç! Bak keyfine! 
Nasıl yer içerim, kaparsam
Yiyeceğimi bir açın elinden ve
Bardaktaki suyum bir susuzda yoksa? 
Ve yiyip içiyorum gene de.
İsterdim bilge olmak.
Eski kitaplarda yazılı nedir bilge
Kavga dışı kalmak dünyada ve kısa yaşamını
Korkusuz geçirmek
Zora başvurmadan edebilmek
Kötülüğe iyilikle karşılık vermek
İsteklerine ermeyip, unutmak
İşi bilgenin.
Yapamam bütün bunları: 
Gerçekten, karanlık günlerde yaşıyorum!
II
Şehre geldim bozuk düzen günlerde
Açıklık sürerken.
İnsan arasına karıştım ayaklanmada
Ve onlarla birlikte öfkelendim.
Böyle geçti zamanım
Yeryüzünde.
Yemeğimi yedim iki savaş arası
Katillerin arasında yattım
Sevgiye saygısız
Ve doğaya sabırsız baktım.
Böyle geçti zamanım
Yeryüzünde
Her yol batağa çıkardı benim zamanımda.
Dilim durmaz ele verirdi beni.
Elimden gelen azdı. Ama hükmedenler
Daha rahat olurdu bensiz, buydu umudum.
Böyle geçti zamanım
Yeryüzünde.
Gücüm azdı. Hedef
Uzak mı uzak.
Apaçık belliydi, benim ulaşmam
Mümkün değildiyse de.
Böyle geçti zamanım
Yeryüzünde.
III
Siz, siz ki çıkacaksınız
Battığımız tufandan
Düşünün
Eksiklerimizden söz ederken
Karanlık çağı da
Sizin kurtulduğunuz.
Gittiydik, ayakkabıdan çok ülke değiştirip
Sınıf savaşları arasından, umarsız
Yalnız haksızlık var da baş kaldırma yoktuysa.
Biliyoruz oysa: 
Alçaklıktan nefret bile
Çarpıtır çizgileri
Haksızlığa öfke bile
Kısar sesi. Ah, biz
Hazırlamak isterken dostluk yolunu
Dost olamadık kendimiz.
Siz ama, o gün gelince
İnsanın insana el uzattığı
Anın bizi
Hoşgörüyle.
...
O gün mavi eylül ayında
Sessiz körpe bir erik ağacı altında
Tuttum onu, sessiz beyaz aşkı
Kolumda kutsal bir düş gibi.
Ve üstümüzde güzel yaz göğünde
Bir bulut vardı, çoktan gördüğüm
Çok beyazdı ve çok yukarılarda
Ve başımı kaldırıp baktığımda, değildi orda.
O günden beri birçok, birçok aylar
Geçti sessiz aşağı kaydılar
Yok oldu o bütün erik ağaçları
Ve bana sorarsan aşk n'oldu diye
Sana derim ki: hatırlayamıyorum
Ama gene de, inan ki, biliyorum ne demek
istediğini.
Ama gene de gerçekten hatırlamıyorum onun
yüzünü.
Yalnız: o zamanlar öpmüştüm onu, biliyorum.
Ve bu öpücüğü de çoktan unutmuş olurdum
O bulut olmasaydı orada
Onu bugün de hatırlıyorum ve hep hatırlayacağım
Çok beyazdı ve yukarılardan geliyordu
Erik ağaçları belki çiçek açıyordur gene de
Ve o kadının belki de şimdi yedi çocuğu olmuştur
Ama o bulut yalnız birkaç dakika için açtı
Ve yukarı baktığımda, rüzgârda kayboluyordu
                                                          bile.
<end>

<start>
Anladık iyisin, 
Ama neye yarıyor iyiliğin.
Seni kimse satın alamaz, 
Eve düşen yıldırım da 
Satın alınmaz. 
Anladık dediğin dedik, 
Ama dediğin ne? 
Doğrusun, söylersin düşündüğünü, 
Ama düşündüğün ne? 
Yüreklisin, 
Kime karşı? 
Akıllısın, 
Yararı kime? 
Gözetmezsin kendi çıkarını, 
Peki gözettiğin kimin ki? 
Dostluğuna diyecek yok ya, 
Dostların kimler?
Şimdi bizi iyi dinle: 
Düşmanımızsın sen bizim 
Dikeceğiz seni bir duvarın dibine 
Ama madem bir sürü iyi yönün var 
Dikeceğiz seni iyi bir duvarın dibine 
İyi tüfeklerden çıkan 
İyi kurşunlarla vuracağız seni. 
Sonra da gömeceğiz 
İyi bir kürekle 
İyi bir toprağa.
<end>

<start>
Ama kızım, diyorum ki
Biraz istekli olsun sesin:
Ete bürünürse severim ruhu
Ve eti ruh doluysa severim
Azaltamaz masumluk coşkuyu asla
Hem daha güzel doyar insan açken.
Severim erdemin arkası varsa
Ve erdemliyse bir arka.
Tanrı kuğuya bindiğinden beri
Fena olur bazı kızların içi
Zevkle katlansalar da acıya:
Duymak ister Tanrı kuğunun türküsünü
<end>

<start>
Duyumsadığın her şeye
En küçük önemi ver.
Söylemişti sensiz yaşayamayacağını
Unutma bunu, yeniden rastlarsan ona
Tanıyacaktır seni.
Bana bir iyilik yap, bu kadar çok sevme beni
Son kez sevildiğimde
Duymamıştım en küçük bir sevinç bile.
(turgay fişekçi)
<end>

<start>
-Karanlık dönemlerde peki, 
Şarkı da söylenecek mi? 
-Elbette şarkılar da söylenecek
Belgileyen karanlık dönemleri.
(sacide üçer)
<end>

<start>
<end>

<start>
Ah, şu aşk yatağında
Bir kez daha yorgun uyuyakalmışım
Bir ağaç gördüm yeşil tomurcuk dolu
Güneşin altında.
Düşünüyordum rüyamda
Bu güneş altındaki ağacı: 
Zamanı gelince beni bu
Yeşil ağacın altında gömsünler.
Sonra senin yanında uyanınca
Bembeyaz çarşaflar içinde: 
Ah, beni bu çarşafların
İçine gömsünler diye düşündüm.
Ve perdelerin arasından süzülen
Yumuşacık ay
Hareketsiz, sessiz düşünüyordu.
Benim cenazem ne zaman?
Daha sonra bacağına
Ve ılık vücuduna sarılmışken
Düşündüm: İlerde
Beni bu kolların arasında gömün.
ve hepinizi gözleri yaşlı mirasçılar gibi 
yatağımın çevresinde gördüm. 
düşündüm: öldüğümde 
gitmeme izin vermeniz gerekecek.
siz çok şey verenler: bana herşeyi 
veremediğiniz için üzüleceksiniz: 
beni sevinçli gördüğünüz için 
avunamayacaksınız.
<end>

<start>
Buyurunca Hitler Hazretleri
Zararlı fikirlerle dolu kitapların yakılmasını
Halkın önünde, alanlarda, 
Öküzler odun yığınlarına araba araba kitap taşıdı.
Gözden düşmüş şairlerden biri, 
Hem de en iyilerinden biri, 
Şöyle bir göz gezdirdi yakılacak listesine, 
Gitti aklı başından: 
Unutulmuştu kendi adı.
Hemen seğirtti çalışma odasına, 
Sanki öfkesinden kanatlanmıştı.
O saat bir mektup karaladı zorbalara: 
'Benimkileri de yakın! ' dedi. 'Benimkileri de! 
Yapamazsınız bana bu kötülüğü, 
Kenarda bırakamazsınız beni! 
Ben de hep gerçeği söylemedim mi kitaplarımda? 
Neden davranırsınız bana yalancıymışım gibi? 
Yakın benimkileride! '
<end>

<start>
Yalnızca benden kaçma yeter
Boş sözler de etsen duymak istiyorum seni
Sağır olsan gönlüm sözlerini ister
Dilsiz olsan gördüğünü.
Kör olsam, seni görmek isterdim
Sen yanımda yol gösterici oldun
Uzun yolun daha yarısı bile aşılmadı
Bir düşün içinde yaşadığımız karanlığı
'Bırak beni yaralıyım' desen de boşa
Görevden dönülmez, yalnızca ertelenir
Başka bir yerde değil, yalnızca burda
Bilirsin özgür değildir gereksinilen kimse
Gönlüm her şeyden önce seni ister
Biz de diyebilirim, ben yerine.
<end>

<start>
Savaşa gitmek mi istersin, git asker, 
Gidenin bir daha gelmediği
Kanlı, kuduran savaşa.
Burda olacağım geri dönersen, 
Yeşeren karaağaçlar altında bekleyeceğim seni, 
Bekleyeceğim çıplak ağaclar altında, 
Dönünceye dek en son asker, 
Bekleyeceğim seni daha da çok.
Sen geri gelince savaştan
Göremeyeceksin kapıda başka bir çizme.
Yanımdaki yastık hep boş kalacak.
Dokunmamış olacak dudağıma başka dudak.
Bıraktığım gibi diyeceksin her şey, 
Sen geri  gelince savaştan, 
Sen geri gelince.
(Cev. A.Bezirci)
<end>

<start>
Ne giydiğini yaz bana!
Sıcak tutuyor mu? 
Nasıl uyuduğunu yaz bana!
Yatağın yumuşak mı? 
Nasıl göründüğünü yaz bana! 
Hep aynı mısın? 
Neyi özlediğini yaz bana! 
Kolumu mu? 
Nasılsın, yaz bana! 
Hoş tutuyorlar mı seni? 
Ne bok yiyorlar, yaz bana! 
Cesaretin yetiyor mu? 
Ne yaptığını yaz bana! 
Yaptığın şey iyi mi? 
Neyi düşündüğünü yaz bana! 
Beni mi? 
Elbette sorulardır
sana bütün verebildiğim.
Ve gelen yanıtları kabullenmeliyim,
mecburum buna. 
Yorgunsan, uzatamam sana elimi. 
Ya da açsan, seni besleyemem. 
Sanki yaşamamışım bu dünyada,
hiç yokmuşum. 
Unutmuşum sanki seni.
<end>

<start>
kötüleri korkutur pençen
iyileri sevindirir inceliğin, 
benzer şeyler 
duymak isterdim
dizelerim için.
(kerem çalışkan)
<end>

<start>
Akşam savaş alanına çöktüğünde
Düşmanlar yenilmişti
Telgraf tellerinin tınıları
Haberi uzaklara taşıdı
Dünyanın bir ucunda için için yandı
Bir haykırış, gök kubbede parçalanarak
Bir çığlık, çılgın ağızlardan taşan
Ve esrik, göğü aşan.
Bin dudak ilençle soldu
Bin yumruk, vahşi bir öfkeyle sıkıldı.
Dünyanın bir başka ucunda
Bir sevinç, gök kubbede parçalanarak
Büyük bir sevinç, bir eğlence, bir çılgınlık
Rahat bir soluklanma, gerinme
Bin dudak eski bir duayı söyledi
Bin el inançla birleşti.
Gecenin geç saatlerinde
Sayıyordu telgraf telleri
Savaş alanında kalan ölüleri
O zaman dost ve düşman sessizleşti.
Yalnız analar ağladı
Her iki yanda.
<end>

<start>
öne çık: duyduk ki
iyi bir adammışsın
satılık değilmişsin ama
eve düşen yıldırım
satılık değildir o da
dönmezmişsin bir kez söylediğinden
neymiş söylediğin
onurluymuşsun, söylermişsin düşünceni açıkça
hangi düşünceni
yürekliymişsin
kime karşı
bilgeymişsin
kimin için
düşünmezmişsin kendi çıkarını
kiminkidir o zaman düşündüğün
iyi bir arkadaşmışsın
iyi insanlar da var mı arkadaşların arasında
dinle şimdi: biliyoruz
düşmanımız olduğunu. onun için
bir duvar önüne götüreceğiz şimdi seni
ama hizmetlerini
ve iyi yanlarını da göz önünde tutarak
iyi bir duvar seçeceğiz sana ve
seni iyi tüfeklerden çıkacak iyi kurşunlarla vurup
iyi bir kürekle iyi toprak atacağız üstüne
<end>

<start>
<end>

<start>
'Savaş istiyoruz! '
En önce vuruldu 
Bunu yazan.
(a.kadir- a.bezirci)
<end>

<start>
Onunla gitmek istiyorum, sevdiğimle
Hesaplamak istemiyorum neye mal olacağını, 
Düşünmek istemiyorum iyi mi kötü mü diye
Bilmek istemiyorum sevip sevmediğini beni, 
Onunla gitmek istiyorum, sevdiğimle
<end>

<start>
Bu çizmeleri bendim sana giy diyen, oğlum,
bu haki gömleği bendim sana giy diyen.
Nerden bilecektim bu kara günleri göreceğimi,
bilseydim, giydirmem, derdim, giydirmem,
asın beni, derdim, daha iyi.
Elini görürdüm hani ben senin, oğlum,
'Hayl Hitler! ' diyerek kaldırdığın elini,
Hitler' i selamladın diye, nerden bilecektim,
kuruyacağını bir gün elinin.
Duyardım, oğlum, söz ettiğini senin 
üstün bir ırktan.
Nasıl varacaktım farkına, nerden bilecektim, nerden
celladıymışsın meğer sen kendinin.
Gittiğini görürdüm senin, oğlum,
uygun adımla Hitler' in ardından.
Nerden bilecektim, onu izleyenin
artık bir daha geri dönmeyeceğini.
Bana derdin ki, oğlum, derdin ki:Almanya
gelecek bir gün tanınmaz hale.
Nerden bilecektim, oğlum, bu yerin nerden bilecektim,
küller ve kanlı taşlar arasında kalacağını böyle.
Haki gömlek vardı her zaman sırtında senin.
Giyme şu gömleği demedim sana, demedim, oğlum.
Bu günleri göreceğimi bilmiyordum, ne yapayım,
sana o gömleğin kefen olacağını bilmiyordum.
<end>

<start>
eskiden düşünürdüm: ilerde, çok ilerde
çökünce oturduğum evler
bindiğim gemiler çürüyünce
anarlar benim de adımı
başka adlarla birlikte.
çünkü ben faydalıyı övdüm
adi buluyorlardı yaşadığım günlerde.
çünkü ben dinlerle savaştım
zulme karşı çıktım çünkü
ya da başka bir şeyden ötürü.
çünkü ben insanlardan yanaydım, 
saygı duydum, onlara buraktım her şeyi; 
şiir yazdım, dili zenginleştirdim, 
pratik yollar öğrettim çünkü, 
ya da başka bir şeyden ötürü.
düşündüm bu yüzden adım anılır benim
durur bir taşın üstünde, 
alınır kitaplardan basılır
yeni yeni kitaplara.
bugünse
pekâlâ, unutulsun! 
ne diye
ekmek varsa yeterince, sorulsun fırıncı? 
ne diye yeni kar bekleniyorsa
övülsün erimiş kar? 
ne diye 
bir gelecek varsa
dursun bir geçmiş? 
ne diye
anılsın adım
Behçet Necatigil Çevirisi
<end>

<start>
Sırf artan düzensizlik yüzünden
bizim sınıf kavgası kentlerimizde
çoğumuz şu yıllarda karar verdik
daha fazla söz etmemeye
deniz kıyısındaki kentlerden, çatılardaki kardan,
                                                                              kadınlardan,
mahzendeki olgun elmaların kokusundan,
                                                                 etin duygularından
bir insanı insan yapan ve onu şişmanlatan tüm şeylerden.
Ama gelecekte yalnız düzensizlikten söz etmeye
ve böylece tek yanlı, kısır olmaya karar verdik,
ve politika işine adamakıllı dalmaya,
ve diyalektik ekonominin kuru ve 'aşağılık' sözcüklerini
                                                                                 kullanmaya.
Kar tipilerinin (bu tipiler, biliyoruz, sadece soğuk değil)  
sömürünün, çekici kadın etinin, sınıflı adaletin
böylesine korkunç, böylesine sıkışık, bir arada yaşamaları
bu kadar çok yönlü bir dünyanın içimizde onaylanmasını
                                                                      doğurmasın diye
ve zevk alınmasın diye çelişkilerinden
böylesine kanlı bir yaşamın.
Anlıyorsunuz.
<end>

<start>
İncecik pardesüler içindeki okul arkadaşlarımız
her vakit çok geç gelirlerdi sabah dersine, 
çünkü süt ve gazete dağıtırlardı annelerinin yerine.
Öğretmenler
onları bir güzel azarlar
ve işaret korlardı kara kaplı deftere
Getirmezlerdi yanlarında yiyecek filan.
Ders aralarında yalnız
ödevlerini yaparlardı helalarda.
Ama izin verilmezdi buna. 
Dinlenmek ve yemek içinmiş ders araları.
Pi'nin ondalık değerini bilemediler mi 
öğretmenleri sorardı onları:
Neden kalmadınız o çıktığınız çöplükte? 
Bilirdi onlar neden kalmadıklarını.
Kentin varoşlarından gelen yoksul çocuklarına
devlet kapılarında önemsiz görevler vaadedilirdi, 
bu yüzden onlar, gecelerini gündüzlerine katıp ezberlerlerdi 
parça parça olmuş elden düşme kitaplarında ne varsa.
Bir de öğrenirlerdi öğretmenlerinin ayaklarını yalamayı 
ve hor görmeyi kendi analarını
Varoşlardan gelen yoksul okul çocuklarına vaadedilen bu
önemsiz görevler
toprağın altındaydı.
Onlara ayrılan yerlerdeki sandalyelerin yoktu
oturacak yerleri.
Olsa olsa
Kısa bitkilerin kökleriydi
onları bekleyen.
Hem ne diye öğretiliyordu bu çocuklara Yunanca dilbilgisi, 
Sezar'ın seferleri, sülfürün formülü, Pi'nin değeri? 
Alınlarında yazılı olan Flander'lerin kitle mezarlarında
neye ihtiyaçları olacaktı bu çocukların 
biraz kireçten başka?
Çeviri: A. Kadir - Gülen Aktaş
<end>

<start>
Sevdiğim
Dedi ki bana,
Sen bana lazımsın
Onun için
Kolluyorum kendimi
Yoluma dikkat ediyorum ve
Korkuyorum her yağmur damlasından
Beni ezecek diye
1937
<end>

<start>
Bu gelen savaş ilk değil.
Çok savaş oldu bundan önce.
Bittiği gün en son savaş
bir yanda yenilenler vardı gene, 
bir yanda yenenler vardı.
Yenilenlerin yanında
kırılıyordu halk açlıktan.
Yenenlerin yanında
halk açlıktan kırılıyordu.
<end>

<start>
Yıllarca önce
araba kullanmasını öğrenirken
ustam sigara içirtirdi bana.
Ve yoğun trafiğe çıktığımda
ya da keskin dönemeçlere geldiğimde
sönerse cıgaram, 
direksiyonu alırdı elimden.
Ben araba kullanırken fıkralar da anlatırdı
ve eğer ben arabayı sürerken kendimi işime kaptırıp da
fıkralarına gülmediysem
direksiyonu alırdı elimden.
Güvensiz hissederim kendimi, derdi. Korkutur beni, 
şoförün kendini işine gereğinden fazla kaptırdığını görmek
bir yolcu olarak.
İşte ben de o zamandan beri
gereğinden fazla dalmamaya bakarım yaptığım işe.
Çevremde olup biten şeylerle de ilgilenirim.
Birileriyle konuşmak için işime ara veririm çoğu kez.
Bir cıgara içemeyecek kadar hızlı araba sürmekten
vazgeçtim.
Yolcuyu düşünüyorum artık.
<end>

<start>
Büyük doktorun kapısını çalana dek
Yedi yıl çektim bu derdi
Sordu: Bu koltuk değnekleri de ne? 
Yanıtladım: Tutmuyor bacaklarım.
Bu bir tansık değil dedi
Gel, dost ol, dene
Seni hasta eden  bu koltuk değnekleri
Yürü, düş, sürün yerlerde!
Gülerek bir canavar gibi
Alıp güzelim koltuk değneklerimi
Kırdı sırtımda
Sonra da gülerek yaktı ateşte
Şimdi iyileştim, yürüyorum
Bir gülüş iyileştirdi beni
Yalnızca arada bir odun görünce
Birkaç saat kötü yürüyorum
<end>

<start>
Duyduk ki: Seksen bin işçi 
yapmış metroyu, birçoğu günlük işlerinden sonra, 
çoğunlukla geceleri sabahlara dek. 
O yıl boyunca hep delikanlıların ve kızların güle oynaya 
tünellerden çıktıkları görülürmüş 
harca batmış ter içindeki iş giysilerini göstererek gururla. 
Aşılmış bütün engeller- 
yeraltı suları, çok katlı yapıların basıncı, 
dayanıksız büyük toprak yığınları-. 
Süslemek için kaçınılmamış hiçbir çabadan, 
en iyi mermer getirilmiş uzaklardan, en güzel ağaçlar 
işlenmiş özene bezene. 
Güzelim vagonlar adeta çıt çıkarmadan 
kaymaya başlamışlar 
gün gibi aydınlık tünellerde: 
Titiz müşteriler için her şeyin en iyisi.
Şimdi, demiryolu en üstün planlara uyularak yapıldıktan 
                                                                                        sonra 
sahipleri geldi onu görmeye ve binmeye. 
O insanlardı onlar, onu yapanlardı. 
Binlercesi oradaydı, dolaşıyorlar 
ve inceliyorlardı dev istasyonları. 
Trenlerle büyük kalabalıklar geçiyordu bu ara, 
yüzleri istasyonlara dönük- 
erkekler, kadınlar, çocuklar ve kır sakallılar- 
sevinçten pırıl pırıldı yüzleri, tiyatrodaymışlar gibi, 
çünkü farklı yapılmıştı istasyonların hepsi, 
hepsi başka taştan, başka biçimde; 
ışık da her seferinde geliyordu başka kaynaktan. 
Sevinçli bir itiş kakışla arkaya itiliyordu her trene binen, 
çünkü istasyonlar en iyi 
görülebiliyordu önceki yerlerden. 
Çocuklar yukarı kaldırılıyordu her istasyonda. 
Yolcular her fırsatta dışarı taşıp 
sevinçli bir titizlikle inceliyorlardı bitirilen işi, 
sütunları elliyorlar ve parlaklıklarına bakıyorlardı, 
ayak burunlarını sürtüyorlardı taş döşemeye 
anlamak için taşların düzgünce yerlerine oturup 
                                                                           oturmadığını
Sonra vagonlara doluşup yeniden 
duvar kaplamalarını inceleyip parmaklarını sürüyorlardı 
                                                                                  camlara. 
Erkekler ve kadınlar işaret ediyorlardı durmadan- 
doğru olup olmadığında biraz duraksayarak- 
çalıştıkları yerleri: 
Ellerinin izini taşıyordu taşlar. 
Her yüz görülebiliyordu açıkça, 
çünkü çok ışık vardı, 
lamba çoktu, gördüğüm herhangi bir demiryolundan 
                                                                        çok daha fazla. 
Tüneller de apaydınlıktı, 
karanlıkta kalmamıştı emeğin bir karışı bile. 
Ve tek bir yıl içinde yapılmıştı tüm bunlar, 
ve dünyada başka hiçbir demiryolu yapımında 
bu kadar çok işçi çalışmamıştı. 
Ve dünyada başka hiçbir demiryolunun bu kadar çok 
                                                                     sahibi olmamıştı 
Çünkü bu yapı harikası, bunca kentte bunca zamandır 
kendinden önceki hiçbir yapının görmediği şeyi gördü: 
Yapının işçileriydi yapının sahipleri.
Emeğin tüm meyvalarının emek dökenlere düştüğü 
nerede görülmüştü? 
Bir yapıdan, onu yapanların kovulmadıkları 
nerede görülmüştü? 
Onları vagonlarımıza giderken gördüğümüzde, 
kendi eserleri olan vagonlarda, 
hemen anımsadık: 
Klasik yazarların bir vakitler hop oturup hop kalkarak 
önceden gördükleri o büyük tablo buydu.
<end>

<start>
Bir pilottu kardeşim.
Güzel bir günde emri geldi.
Hazır etti çantasını, 
güneye doğru koyuldu yola.
Bir fatihti kardeşim.
Yerimiz yoktu yaşamaya.
Topraklar ele geçirmekti
öteden beri hayalimiz.
Kardeşimin fethettiği yer şimdi
Guadarrama dağlarında.
Boyu tam bir seksen, 
derinliği bir elli.
<end>

<start>
Sen, her gün köşe başlarında
Yırtık urbanla kirli ellerinle
Avuç açan, sefil insan.
İnan yok farkımız birbirimizden.
Sen belki tüm yaşamınca dilenecek; 
Beklediğin beş kuruşu biri vermezse,
Ötekinden isteyeceksin.
Ama ben, tüm yaşamım boyunca
Tek bir kez dilendim,
Bir acımasız kalbin sevdası ile alevlendim.
Öylesine boş öylesine açık kaldı ki elim,
Yemin ettim bir daha dilenmeyeceğim.
<end>

<start>
söylesem ah söyleyebilsem derdimi
mehtap bir gecede açabilsem sana kalbimi
göreceksin seninle dolu
desem, diyebilsem ki seviyorum seni
çılgınca aşığım sana 
ama demem, diyemem
çünkü aramızda dağlar, denizler
ve benim o kahrolası gururum var
bu böyle sürüp gidecek
sen, seni sevdiğimi bilmeyecek, öğrenmeyeceksin
ben her gece yıldızlara seni sevdiğimi söyleyeceğim
sana asla...
çünkü aramızda dağlar denizler
ve benim o kahrolası gururum var
<end>

<start>
Bir bakışın kudreti bin lisanda yoktur
Bir bakış bazen şifa bazen zehirli oktur...
Bir bakış bir aşığa neler neler anlatır
Bir bakış bir aşığı saatlerce ağlatır.
Bir bakış bir aşığı aşkından emin eder
Sevişenler daima gözlerle yemin eder...
<end>

<start>
Ne kadar değişmişsin ben görmiyeli,
Ellerin güzelliğini kaybetmiş nasırdan,
Hüzün rengi almış saçlarının her teli
Gözlerine gölgeler düşmüş kahırdan,
Gözlerin ki, gördüğüm gözlerin en güzeli
Ne kadar değişmişsin ben görmiyeli
Böyle mahsun kederli değildin eskiden
Fıkır fıkır gülerdi gözlerinin içi
Dudakların nemliydi sevgiden, arzudan
Yapraklarına çiğ düşmüş karanfiller gibi 
Baygın kokusuna anılarla beraber giden
Böyle mahsun kederli değildin eskiden
Sevdiklerin vefasız mıydı bu kadar
Ağlamaktan mı karadı gözlerin
Bir zamanlar göz yaşını sevmezdin
Şimdi neden yaşardı gözlerin
Hasta mısın, yorgun musun nen var
Sevdiklerin vefasız mıydı bu kadar
Arzular vardır bilirsin anlatılamaz
Eskisi gibi kalsaydın ne olurdu
Taptaze, ıpılık kar gibi beyaz
Keder sana yakışmıyor gül biraz
Arzular vardır bilirsin anlatılamaz.
<end>

<start>
Neler mi istiyorum uyaninca her sabah
Ne bahardan bir nese, ne de yazdan bir cicek
Siyah, siyah cok siyah kadife kadar siyah
Bir sacin buklesini bana kim getirecek
Neler mi istiyorum gurbette aksamlardan
Ne ruzgardan bir buse, ne de bir pembe kelebek
Derin, derin cok derin, ufuklar kadar derin
Bir cift gözün rengini bana kim getirecek
<end>

<start>
Eğer kral olsaydım.!  Çiğneyerek tahtımı 
Memleketin halkını dizlerine sererdim. 
O kuvvetli hükmümle bütün tacı tahtımı 
Bir tek bakışın için sana feda ederdim.
Eğer Allah olsaydım.! O heybetli, o derin 
Kainatın, semanın, denizlerin, her yerin 
İrademin önünde eğilen meleklerin 
Sevgilim bir busene hepsi senindir derim
<end>

<start>
Günün tükendiği bu saatlerde
Tüm doğa canla başla çalışıyor.
Gece vakti bu yıldızlardan inen
Ne acayip bir korkudur kim bilir?
Etkisinde kalmış nice gizemin, 
Kaygılı, bir yandan tir tir titriyor, 
Karanlıkta, bilinmeyen bir gücün
Gözlerini üstünde hissediyor.
Ne büyük dehşet kendini tanımak! 
Kaçışı olmadan, durmadan çalışmak, 
Ebediyetin içinde devinen
Varlığın merhametine kalmak!
Bu nasıl kara, zor bir bulmaca
Amaçlar ve çözümler gizleniyor, 
Birileri titrerken aşağıda, 
Yukarda birileri düş görüyor.
(1888-97)
Fransızca'dan çeviren: Tozan ALKAN
<end>

<start>
Bir yolcu gibi sabah, tan vakti yola çıkan, 
Aklından sonsuz yazgı çıkmayan mutlu adam, 
Uyanıyor şafakta, ruhu hep düş içinde, 
Elinde kutsal kitabı, dualar dilinde! 
Duasını ederken başlıyor gün doğmaya
Güneş hem göğe doğuyor, hem onun ruhuna.
Solgun ışıkta beliriveriyor eşyalar, 
Eşyalarla birlikte ruhunda başka şeyler, 
Ondan başka herkes uykuda, böyle sanıyor, 
Esrik bir mutluluğun huzuruna varıyor, 
Oysa arkasında güler yüzlü melekler var, 
Kitabın üzerine eğilmiş bakıyorlar.
(1856)
Fransızca'dan çeviren: Tozan ALKAN
<end>

<start>
“Senin gibi bir aşk çiçeği ne yapar
Seher vakti yağdığında yağmurlar? ”
Diye mezar sordu güle.
“Ya senin o kuyu gibi ağzına
Düşen insan ne yapar daha sonra? ”
Diye sordu ona gül de.
“Ey karanlık mezar, amber ve bal 
Kokusuna döner o damlacıklar
Anladın mı beni şimdi? ”
Mezar da dedi ki “Ey dertli çiçek, 
Melek olup göklerde süzülecek
İçime düşen her kişi.”
(1837)
Fransızca'dan çeviren: Tozan ALKAN
<end>

<start>
Gùneş uykuya dalarken
Ufuktan karanlıga kapı açılıyorsa
Yıldızlar geceyi kucaklarken
Ay gôkyùzùnde parlıyorsa
Gecenin çigi dùşùyorsa sabaha
ilk ışık la buharlaşıp ucuyorsa semaya
Gôkyùzùnde beyaz bulut,siyah oluyorsa
Kızgın bir ateş olup şimşekler çakıyorsa
Rùzgarla karışıp fırtına oluyorsa
Dev yelkenler onunla doluyorsa
Herbir damla toprakla buluşuyorsa
Sarı benizler, çatlak yùzler, canlanıyorsa
Yeşil ot, çepe cevre sarıyorsa
Toprak onu bagrına basıyorsa
Hercanlı bu zamanda yaşıyorsa
Anlamazmı bu evrende boşluk yok
<end>

<start>
Doruktan senin için kopardım bu çiçeği
O sarp bayırdan hani, suya iner eteği
Kartalın bildiği yalnız ve yaklaşabildiği
Sessizce seprilmişti kayanın çatlağında.
Gölgeler yıkıyordu burnun sağrılarını
Açıkça görüyordum: bir yengi alanında
Nasıl kızıl ve parlak bir utku anıtı
Olanca görkemiyle bir anda kurulursa
İşte tıpkı öylece
Güneşin gömülüp gittiği yerde gece
Bulutlardan bir tak yapıyordu kendine.
Yelkenliler bir bir erirken uzakta
Birkaç çatı eğimli bir vadinin dibinde
Parlayıp görünmekten ürker gibiydi sanki.
Sevdiğim, senin için kopardım bu çiçeği! 
Evet, rengi uçuk ve koku yok tacında
Çünkü kökü dağların bu çetin yamacında
Yalnız su yosununun acı tuzunu içmiş.
Dedim ki: garip çiçek, şu tepenin üstünden
Bulutların, yosunun ve teknenin gittiği
Uçsuz bucaksızlığa yolcu olmalıydın sen.
Git öyleyse bir kalbin
Herşyeden daha derin uçurumunda dağıl
Başka bir acun olan o göğüste sol artık
Göğün seni sular için yarttığı besbelli
Ben'se Sevda'ya adadım işte seni! 
Rüzgar birbirine katıyordu suları; 
Yavaş yavaş silinen
Belirsiz bir ışık kalmıştı yalnız günden
Ah! nasıl acılıydım ve nasıl da derinden! ..
Düşler içindeydim ve kapkaranlık Gece
Sonsuz titreyişlerle doluyordu içime.
<end>

<start>
Yarın erkenden kırlar ağardığı zaman
Gideceğim... biliyorum beni bekliyorsun bak, 
Geçip gideceğim dağlardan, ormanlardan
Daha fazla kalmayacağım senden uzak.
Gözlerim düşüncelerime saplı yürüyeceğim, 
Duymadan hiçbir haber, hiçbir şey görmeden, 
Yalnız, kimsesiz, birbirine kenetli ellerim
Gideceğim, farkı yok gündüzümün gecemden.
Ne uzaklarda Harfleur'ü saran perdelere
Bakacağım, ne de inen altın renkli akşama
Kavuşunca bir bağ yeşil çoban püskülü ve
Bir çiçekli funda koyacağım mezarına.
<end>

<start>
Bahçelerde koşardık kiraz toplamaya
Paros mermeri gibi güzel ak kollarıyla
Ağaçlara tırmanır, dalları eğerdi.
Yapraklar ince ince ürperirdi rüzgarda.
Ak gerdanı güneşle, gölgeyle dalga dalga
Al meyvaya uzanırdı incecik parmakları.
Kirazların her biri bir ateş damlasıydı.
Ardısıra çıkardım; bacağını açarken
Tutuşan gözlerime usulca 'susun! ' derdi
Sonra şarkı söylerdi.
Bazen ak dişlerinde türkü yerine meyva
-Tıpkı o güzel erden, o yabanıl Diana-
O güzelim ağzıyla kiraz sunardı bana.
Dudağımda, konarken, bir sevda gülücüğü
Düşürürdüm kirazı, alırdım öpücüğü...
<end>

<start>
Gördüm o biçiciyi, işinin başındaydı tarlada
Kesip biçerek ilerliyordu kocaman adımlarla
Batan günün kızıllığı geçiyordu iskeletin içinden
Karanlıkta her nesne titrer ve gerilerken
Tırpandaki yalazı izliyordu insanoğlu
Ve utku kemerleri altında görkem dolu, 
Utku esriği utkunlar devriliyordu peşpeşe
O güzelim Babil'i çeviriyordu çöle
Tahtı darağacına, sehpayı saltanata
Gülleri gübreye, çocukları kuşa
Hazinleri küle, anaların yaşını sele döndürüyordu
Haykırıyordu kadınlar: geri ver çocuğumuzu
Sen alıp gidesin diye mi dünyaya getirdik biz onu? 
Yeryüzünü feryatlar kaplamıştı dört yandan
Etsiz parmaklar fışkırıyordu sefalet yataklarından
Buzlu bir yel uğulduyordu yüzbinlerce kefende
Kara tırpan altında çılgına çevrilen kitle
Karanlıkta benziyordu kaçan bir korkmuş sürüye
Çiğnediği her yerde herşey ürkü, yas ve gece! 
Arkada, alnı tatlı bir ışıkla yıkanan melek
Ruhların demetini taşıyor gülümseyerek
<end>

<start>
Irmak olup akın ey şiirlerim! 
Akın, suyunuz çoğala çoğala! 
Acı içinde kanayan kalplerin, 
Yalpalayan susamış gönüllerin, 
Pınarı olun, su verin onlara!
Işıktan gagası suyunuza dalsın
Kartal, pisliklerden uzakta dursun
Dalgaların tuhaf çağıltısında, 
Kuş seslerine, şarkılarına
Meleklerin ilahisi karışsın!
(1942)
Fransızca'dan çeviren: Tozan ALKAN
<end>

<start>
Değilmi ki o derin acılarımla şimdi
Buna destek olacak tek bir kolda yoksunum
Ve çocuklara bile zorlukla gülüyorum
Ve açmıyor içimi çiçekler renkleriyle
Anlamalıyım artık: yaşadın yeterince!
Değilmi ki ilkbahar kuşatınca her yanı
Doğayı şenlik yerine çevirdiğinde tanrı
Bu görkemli sevdaya aşksız bakıyorum
Değilmi ki gün-gece ışıktan kaçıyorum
Duyarak o en gizli kederi herşeydeki
Değilmi ki ruhumda umudum yenik düştü
Değilmi ki bu güller, kokular mevsiminde
Sevgili kızım benim, içimde, ta derinde
Yalnız senin yattığın karanlığa özlem var
Mademki öldü kalbim, yaşadım yeterince!
Yeryüzünde yükümü tek bir gün reddetmedim
Arığım işte orda, burda başak demektim
Yumuşadım gitgide, yaşama gülümsedim
Ve yaşamın o büyük, dipsiz gizi dışında
Dimdik durdum ayakta, kimseye eğilmedim
En iyisiyle yaptım yapabildiklerimi
Ne çok uykusuz kaldım, ne çok hizmet götürdüm! 
Sonra acılarıma güldüklerini gördüm
Nefretlerine hedef seçildikçe üzüldüm
Anarak çalışıp çektiklerimi
Tek kuşun uçmadığı şu dünya sürgününde
Öyle bezgin, ışıksız, ellerimin üstünde
Diğer tüm kölelerin alayları içinde
Taşıdım ağlamadan al kanlara bulanıp
Koparılmaz zincirden payıma ne düştüyse
Şimdi bakışlarımın ancak yarısı bende
Ötesi darmadağın acılı gömütlerde
Dönüpde baktığım yok çağıran olsa bile
Sersemlik ve sıkıntı yüklü bir uykusuzum
Hiç gözünü kırpmadan kalkmış şafaktan önce
Miskin karanlığımın orta yerinde şimdi
Yanıt vermeye bile gönül indirmiyorum
Canımı sıkıp duran o en günücü ağza
Ulu Tanrım gecenin kapısını aç bana
Ki çekilip gideyim, dönmeyeyim bir daha!
<end>

<start>
Hep yol almak isterim, hiç duramam yerimde, 
Tanığımdır dalga, o denizde titriyorsa, 
Rüzgara seslenirim: gidelim! rüzgar dönse, 
Dalgadadır sıra: Haydi daha uzağa!
İlerlerim, kasırga alır götürür beni...
İnsanlar, aşklarınıza dört elle sarılın, 
Kapının önündeki taş sedire oturun, 
Ve geçen günlerinizin arkasından bakın!
Ne mutlu evinden hiç çıkmayıp, 
Her akşam aynı saatte çatının aynı
Köşesinden havalanan gece kuşunu
Tekrar tekrar izleyen kişiye ne mutlu!
(1888-97)
Fransızca'dan çeviren: Tozan ALKAN
<end>

<start>
Bu kitabı yurduma
Taşı rüzgar, ne olur! 
Ölü yaprak açıyor
Ağaç, köksüz olunca.
(1859-83)
Fransızca'dan çeviren: Tozan ALKAN
<end>

<start>
Ey güneş! ey yüzü tanrısallığın! 
Vahşi çiçekleri sel yatağının! 
Mağaralar! Seslerin duyulduğu
Yaban böğürtlenleri ormanların! 
Otların altından duyulan koku!
Örnek yükseklikte kutsal tepeler, 
Bir tapınağın ak süsü gibiler.
Yaşlı kaya, yılları yenen meşe, 
Sizi izlerken duyumsuyorum da
Dağınık bir ruh giriyor kalbime!
Ey kızoğlankız orman, duru kaynak! 
Karanlığın çivitlediği gül berrak! 
Göğün ışığı pırıl pırıl su
Ne diyorsunuz bu haydut hakkında? 
Ey doğanın bilinci, sağduyusu! .
(1856)
Fransızca'dan çeviren: Tozan ALKAN
<end>

<start>
MAHOMET
HZ.MUHAMMED
Vazifesinin yakın olduğu içine doğmuştu
Metindi, kimseyi kınamıyor, incitmiyordu
Yolda gördüğü kimselerle selamlaşıyordu
Her gün sanki biraz daha yaşlanıyordu
Oysa sadece yirmi ak vardı siyah sakalında
Durup su içen develeri izliyordu arada sırada
Böylece, deve güttüğü zamanları hatırlıyordu.
Sanki Cenneti görmüş, İlahi Aşkı bulmuştu
Sanki kâinatın yaratılışına şahit olmuştu
Alnı dik, yanakları kusursuz, benzersizdi
Kaşları ince, bakışları anlamlı ve keskindi
Boynu, gümüş bir testinin boğazıydı sanki.
Tufanın sırlarını bilen Nuh'un havası vardı.
Ona danışmaya gelenlere, adil davranırdı
Kimi itiraf eder, kimi güler ve inkâr ederdi
Sessizce dinler, en son konuşurdu kendisi
Ağzından dua ve zikir hiç eksik olmazdı
Çok az yer, karnının üzerine taş koyardı.
Boş durmaz, koyunlarını sağıp oyalanırdı
Oturur yere, elbiselerini kendi yapardı
Artık genç değildi, eski gücü de kalmamıştı
Yine de, herkesten daha fazla oruç tutardı
Altmış üç yaşında, bir ateş sardı vücudunu
Kutsal Kitap Kur'an'ı bir kez daha okudu
Sonra, sancağı, Said'in oğluna teslim etti.
Onlara: "Artık aranızdan ayrılma vakti geldi
Allah birdir, hep onun yolunda savaş" dedi.
Mahzundu, bakışlarında, yurdundan zoraki
Sürülen yaşlı bir kartalın hüznü vardı sanki
Yine, her günkü vaktinde mescide geldi,
Ali'ye tabi olanlar da arkasından geliyordu
Ve, kutsal sancak rüzgarda dalgalanıyordu.
Benzi soluktu, döndü ve kalabalığa seslendi
"Ey insanlar, ömür bitiyor, hayat gelip geçici
Biz, karanlıkta birer zerreyiz, yüce olan O'dur
Ey insanlar, O'ndan başka rehberim yoktur
Onsuz bir değerim olmazdı."
Bir zat ona: "Ey müminlerin gerçek Sultanı!
Seni dinler dinlemez, herkes inandı sözüne
Sen doğduğunda, bir yıldız doğdu gökyüzüne
Kisra sarayının üç kulesi birden devrildi" dedi.
O da: "Melekler ölümümü müzakere etti;
Vakit tamam, dinleyin! Eğer herhangi birinize
Bir kötülük yaptıysam, çıksın herkesin önünde
Ben ölmeden, gelsin intikamını alsın şimdi;
Kime vurmuşsam, o da bana vursun" dedi.
Ve uzattı usulca asasını oradan geçenlere.
Yaşlı bir kadın, bir koyunu kırpıyordu eşikte
Ona: "Tanrı yardımcın olsun! " diye seslendi.
Bakışlarında bir hüzün vardı, oldukça bitkindi
Dalgındı; birden, şöyle dedi: "Herkes duysun!
Allah benim adımı andı! Bundan emin olun
Topraktan insan, nurdan bir peygamberim
İsa'nın getirdiği dini tamamlamaya geldim.
Ashabım, ben sabır taşıyım, İsa tatlı dilliydi.
Zira her şafak, doğacak güneşin müjdecisi
İsa benden önce, ama ne Tanrıdır ne de oğlu
O, gülü koklayan Bakire Meryem'den doğdu.
Unutmayın, ben de etten kemikten bir faniyim
Kuruyan bir balçıktan başka bir şey değilim;
Şu dünyada başıma gelmeyen şey kalmadı;
Çektiğim çilelere, yol olsa, dayanmazdı
Baskı ve işkenceden, şu bedenim çok çekti;
Ve eğer işlediğimiz her bir günahın bedeli
Korkunç bir haşere olsaydı, o karanlık mezarı
Bize dar eder, cehenneme çevirirdi orayı.
Tekrar tekrar bedenlenir cehennem ehli
Ve kurtlar yeniden kemirir tüm bedenlerini
Böylece, defalarca tükenir ve yeniden dirilir
Cezalarını çekince de, yeniden huzura erişir.
Ben, kutsal savaşların mütevazı meydanıyım
Bazen bir efendi bazen de bir köle gibiyim
Kelamım, tıpkı çöldeki kum ve kuyular gibidir
Bir sözüm korkutuyorsa, bir diğeri müjdecidir;
Ey inananlar! Çektiklerimi görüyorsunuz işte!
Karşıma alıp, insanı aldatıp yeniden delalete
Sürüklemek isteyen o dehşet saçan iblisleri
Engellemeye çalıştım, bağladım o pis ellerini
Çoğu zaman, Yakup gibi, karanlıklar içinde
Çarpıştım durdum, görmediğim kimselerle;
Fakat insanlar beni özellikle öldürmek istedi
Bana karşı sürekli kin ve kıskançlık besledi
Ben ise, asla, Hak davamdan vazgeçmedim
Onlarla savaştım, ama kimseden incinmedim
Savaş boyunca: "Bırakın yapsınlar! " diyordum
Kanlar içinde tek yaralı ben olayım istiyordum
Varsın hepsi vursun bana, zaten durmazlar ki
Zira sağ ellerine Ayı, sol ellerine Güneşi
Versem de, düşmanlarım vazgeçmezdi asla
Yine de saldırırlardı bana şu çileli yolculukta
Fakat ne olursa olsun geri adım atmadım
Zira bu kutsal dava uğruna tam kırk yıl savaştım
İşte, böyle geçen bir ömrü nihayet tamamladım
Şimdi Allah'a gidiyorum, dünyayı geride bıraktım.
Greklerin Hermès'i, Yahudilerin de Lévi' yi
Desteklediği gibi siz de hiç bırakmadınız beni
Çektiğiniz bu sıkıntılar, mutlaka son bulacak
Bu soğuk, ıssız geceye elbet Güneş doğacak
Müminler, asla ümidinizi kesmeyin O'ndan
Zira Kronnega dağlarını aslan yuvası yapan,
Denizleri incilerle, karanlıkları da yıldızlarla
Donatan Allah, elbet sizleri de koymaz darda.
Sonra: "O'na inanıp teslim olun " diye ekledi
İnanmayan, ancak, inkâr da etmeyenlerin yeri
Cennet ile cehennemi ayıran duvarın üzeri
Kararmıştır kalpleri, günah işlemek tek işleri;
Hiç kimse tamamen günahsız değildir belki
Ama çabalayın ki, Allah cezalandırmasın sizi
Namaz kılın, bütün azalarınız değsin yere
Zira o dayanılmaz cehennem ateşi, sadece
O'nun için yere kapanmayan bedenleri yakar
O, kapkaranlık dünyayı, masmavi gökle açar;
Misafiri sevin, dürüst olun, adaletle hükmedin
Yüce katında türlü türlü nimetler var sizin için
Yedi göğü geçmek için altın eğerli atlar,
Ve yıldırımları geride bırakan hızlı arabalar
Huriler, tertemiz, hep ter ü taze ve neşeli
İncilerden yapılmış köşklerde oturur her biri
Cehennem ateş ehlini bekler, vay hallerine!
Ateşten ayakkabıları olacak ve giydiklerinde,
Sıcaklıkları kazan gibi beyinlerini kaynatacak
Cennet ehli ise, pek neşeli ve gururlu olacak."
Biraz durdu, hep ümitli olmalarını öğütledi
Sonra, ağır adımlarla yürümeye devam etti
Ardından: "Ey insanlar! Size sesleniyorum
Vakit saat doldu, ebedi bir âleme gidiyorum
Belki bu sizinle son görüşmemiz, acele edin
Beni tanıyan herkes gelip son kez dinlesin
Bir hatam olduysa, yüzüme söylesin" dedi.
Kalabalık sessizce sağa sola açılıp yol verdi
Gitti ve Ebufleya Kuyusunda sakalını yıkadı
Biri ondan üç drahmi istedi, çıkardı verdi
"Şimdi, mezara bırakmaktan daha iyi" dedi.
Herkesin, bir güvercininki gibi ışıl ışıldı gözleri
Bakıp, kendilerini hep kollayan o yüce insana,
Ağlıyordu halk; evine kadar eşlik ettiler ona
Birçoğu gözünü bile kırpmadan orada bekledi
Bütün geceyi dışarıda taşların üzerinde geçirdi
Ve ertesi sabah, günün ağardığını fark edince
"Ben artık kalkamıyorum, dedi, Ebubekir'e
Kitap'ı alıp yanına, sen kıldıracaksın namazı."
Eşi Aişe de o sırada cemaatin arkasındaydı
Ebubekir okuyor, Muhammed ise dinliyordu
Nihayet, okuduğu ayetleri usulca bitiriyordu
O, dua ve zikrini yaparken herkes ağlıyordu
Ve, Ölüm Meleği çıka geldi akşama doğru
"İçeri girebilir miyim" diye müsaade istedi
"Gelsin" dedi. Dünyaya açtığı o ilk günkü gibi
Yine ışıl ışıl parlıyor ve gülümsüyordu gözleri,
Ve, Melek ona: "Allah seni bekliyor" dedi
Memnuniyetle, dedi. Şakakları şöyle bir titredi
Bir an aralandı dudakları ve ruhunu teslim etti.
<end>

<start>
Ölüm ile güzellik iki şeydir çok derin
Karanlık verir biri, diğeriyse gökmavi
İki kardeş çok korkunç, ve de bol, gür, verimli
İçerirler bilmece, aynı zamanda gizi.
Ey hanımlar, ses, bakış, siyah sarışın saçlar!
Cezbediniz seviniz, parlayınız durmadan
Ey inciler denizde dalgalara karışan!
Karanlık ormanlarda, ey parıldayan kuşlar!
Judith'le karedimiz birbirimize çok yakın
Sanılacaktı görsek, yüzümüzde ve sende
En büyük uçurumlar görünür gözünüzde,
Farkındayım tinimde yıldızlı ummanların;
Her ikimiz komşuyuz, sizinle gökyüzünde,
Siz ki çok güzelsiniz, bense çok ihtiyarım.
<end>

<start>
Ah nice denizci, ah nice kaptan, 
Sevinçle uzağa sefere çıkan, 
Bu kasvet dolu ufukta kayboldu.
Kurbanı oldu kötü bir kaderin, 
Aysız gecede, dipsiz bir denizin, 
Karanlıklarına gömülü kaldı.
Kasırga, reisleri, tayfaları, 
Bir kitabın dağılan sayfaları
Gibi savurdu dalgalar üstüne.
Hiç kimse bilmez sonları ne oldu, 
Bu yağmadan her dalga bir şey çaldı, 
Kimi bir denizci kimi bir tekne.
Yazık bu bahtsız, kayıp insanlara
Sürükleniyorlar karanlıklarda, 
Kayalara çarpa çarpa başları.
Analar babalar her gün sahilde
Tek düşleri vardı, gözler denizde
Öldüler gerçekleşmeden düşleri.
Oturup paslı çapalar üstüne, 
Sizi anar neşeli gençler gece, 
Karışır karanlık isimleriniz
Öykülere, şarkılara, gülüşlere
Sevgiliden çalınan öpüşlere
Yeşil yosunlar içinde uyurken siz.
“Bir adanın kralı mı oldunuz? 
Daha güzel bir vatan mı buldunuz? ”
Sonra susulur, hatıranız yiter.
Beden suda yeter, adlar bellekte.
Zamanla daha da kararır gölge:
Karanlık sularda karanlık unutuş!
Silinir gözlerden şekliniz bile.
Kayığınız kimde sabanınız kimde? 
Beklemekten bıkmış ak saçlı dullar, 
Ocağın ve kalplerinin külünü, 
Eşelerken, fırtınanın hükmünü 
Sürdürdüğü geceler sizi anar.
Bir gün ölüm o gözleri örtünce, 
Anmaz adınızı, anmaz hiç kimse.
O küçük yankılanan mezarlara, 
Ne yeşil yaprağı düşer söğüdün, 
Ne köprü başında bir dilencinin
Şarkısı duyulur, basit, tekdüze!
Nerde suyun yuttuğu denizciler? 
Deniz! Sen de ne acı öyküler var! 
Uğunan analardan korkan dalga! 
Bunları anlatır gelgitleriyle, 
Bu yüzden akşam yaklaşırken bize
Haykırır, umutsuz, çığlık çığlığa!
(1837)
Fransızca'dan çeviren: Tozan ALKAN
<end>

<start>
Şimdi herşey sevmek fiilini çekiyor
O eşsiz gülleriyle işte mayıs başı
Aşk: neşeli, kederli, günücü ve yakıcı
Yanık yanık söyletiyor yeşeren ormanları
Gövdesine bir dilek kazıdığım ağaçtan
Mırıltılar geliyor ve ağaçcık doğaçtan
Yaratısı sanarak yineliyor durmadan
Geçen güzde göğsüne çizdiğin istenceyi
Alaycı alakarganın dalga geçtiği mağara
Kaşlarını oynatıp gülümsüyor ormana
Hava aşka değin titreşimlerle dolu
Öyle göklü ve körpe, seven, mis kokulu
Sevdalı yoncalarsa göğe göndermiş onu
Ve güneş adım adım dolanırken kubbeyi
Esrik çayır kokular döküyor dörtbir yana
Öpücükler açıyor dönüp gelen bahara
'Seni seviyorum' diyen mırıltıyla kırda
Safransarı, gökmavi, lal rengi ve erguvan
Gölcüklerin üstünde, otlaklarda, koyakta
Binbir renkte benekler oluşturuyor orda
Kokusunu savurup saklıyor çiçeğini
Sanki kırın telaşlı, tatlı iletileri
Yaygaracı aşkının yazdırdığı pus'lalar
Papyadan bir altlığa izlerini yaymışlar
İncecik sesleriyle küçük kuşlar ormanda
Şarkıcıklar söylüyor peri kızlarına
Tatlı bir sır veriliyor gölgelikte herkese
Seviyor ve söylüyor herşey bunu sessizce
Sanki yanan güneyde, batıda ve kuzeyde
Ve altın ışıklarla günün doğduğu yerde
Çiçekli çit, sarmaşık ve şakırdayan pınar
Ve tepeler ve gölgeler ve o sonsuz tarlalar
Dört rüzgarın düzdüğü bir dörtlük söylüyorlar
<end>

<start>
Dedi ki: “Sanki üstümde 
Bir yaratık geziniyor.”
Baktım kar gibi boynunda
Küçük pembe bir böcek var.
-İster bilge ister deli
İnsan hoyrattır gençlikte-
Boyunda böcek yerine 
Dudakta öpüş görmeli.
Cam gibi pembe sırtında Küçük siyah benekler var, 
Bizleri seyretmek için
Daldan eğilmişti kuşlar.
Körpe dudaklı güzelin
Eğildim boynuna doğru.
Gelin böceğini aldım, 
Öpücük de kaçıp gitti.
Gökte gördüm o böceği
Dedi ki ey salak oğlum! 
İyilik Tanrı’nın işi, 
Aptallık insanoğlunun!
(1856)
Fransızca'dan çeviren: Tozan ALKAN
<end>

<start>
Aşk ki sevgili kızım, aynaya benzer en çok,
Bakmaya bayılırlar güzel ve şık bayanlar
Baktıkça düş kurarlar, mutlu olurlar.
Aynadaki görüntüleri büyüler onları,
Kötülükten, günahtan arınır yürekleri
Ruhları saydam beyaz bir sayfaya can atar.
Sakın inmeye kalkma yoksa ayağın kayar,
Tutunacak dal yoksa uçurum bekler seni
Direnemezsen kapılır kaybolursun girdapta,
Aşk ki güzeldir kızım, saf ama ölümlüdür
Senin gibi küçük yaşta akıntıya kapılanlar
Kendi yansımalarını görür, yunar, boğulur.
<end>

<start>
Ah, ben uykudayken sen başucuma gelsen,
Petrarca'yı ziyaret ettiği gibi Laura'nın, (1) 
Değse bana nefesin tam yanımdan geçerken,
		İşte o zaman birden
		Aralanır dudağım!
Kaç zamandır tutsağı karanlık bir hayalin,
Bitmeli mi bu rüya? Şu kederli yüzüme,
Bir yıldız gibi doğsun senin o gözlerin,
		İşte o an düşlerim
		Aydınlanacak yine!
Bir kıvılcımın uçuştuğu dudaklarıma
Tanrı'nın arıttığı o aşk parıltılarına,
Bir öpücük kondur, melekten kadına dön,
		Ah o zaman ruhum
		Uyanır uykusundan!
(1) İtalyan ozanı Petrarca (1304-74)  şiirlerinden birinde ölümünden sonra
şiirlerinin kadın kahramanı Laura tarafından mezarının ziyaret edildiğini düşler.
Çeviren: Tozan ALKAN
<end>

<start>
Güneş uykuya yatmış bu akşam bulutlarda.
Yarın fırtına var, sonra karanlık ve gece, 
Tan ağaracak sisin içinden sızan ışıkla, 
Derken günler ve geceler, ardı arkasınca!
Geçip gidecek günler, geçip gidecek zaman 
Dağların üzerinden, dağların, denizlerin, 
Irmakların gümüş sularından, ormanlardan 
Anlaşılmaz ilahileri gibi ölülerimizin.
Ve suların yüzü,ve kırış kırış ama genç 
Dağların alınları ve yemyeşil ormanlar 
Daha da gençleşecek, köyden geçen küçük çay, 
Yine suyu dağdan alıp denize verecek.
Ya ben! her geçen gün başımı daha bir eğerek, 
Tatlı ışıkları altında güneşin, titrek, 
Şamatanın ortasında çekip gideceğim, 
Sonsuz yeryüzünden hiçbir şey eksilmeyecek.
<end>

<start>
Rüya gördüm, çağların duvarı uzuyordu
Önümde. Granitle etten bir yığındı bu.
Bağrına uğultusu sinmişti milyonların
Endişeden kaskatı kesilen o duvarın.
Loş oyuklarda vahşi gözler parıldıyordu,
Yığınlar, kabartmalar, nakışlar oynuyordu,
Zaman zaman önümde açılıyordu duvar.
Yeşimden somakiden ve altından saraylar:
Uluların, bahtiyarların otağ kurduğu,
Cihangirlerin kandan, buhur’dan kudurduğu
İnler görünüyordu, Seher yeliyle nasıl
Ürperirse bir ağaç, o duvar da muttasıl
Öyle ürperiyordu. Alınlarında burçlar,
Alınlarında altın başaklardan sorguçlar,
Muammanın üstüne bağdaş kuran birer sır
Gibi çöreklenmişti sur’a binlerce asır..
Sanki temel taşları canlıydı da, bu mahşer
Göğe yükseliyordu… Sanki binlerce asker
Gecelerin fethine çıkan koca bir ordu
Birden taş kesilmiş de orada uyuyordu
Kayan bulutlar gibi dalgalanıyordu sur,
O hem canlı bir yığın hem bir hisardı. Çamur
Kanıyor, toz gözyaşı döküyordu. Mermerin
Elinde bazen kral âsası, bazen keskin
Bir kılıç pırıl pırıl yanıyordu. Duvardan
Taş değil de kelleydi sanki her yuvarlanan..
İnsanlığı önüne katan o meçhul rüzgâr,
Şekilden şekile giren Âdem, dalgalar kadar
Oynak Havva, vahdette sonsuzlaşan insanlık,
Ecelin eğirdiği esrarengiz karanlık
yumak: alınyazısı, çırpınıyordu orda..
Bazen şimşek duvarı aydınlatıyordu da,
Yüz milyonlarca çehre pırıldıyordu birden.
Bizim hep dediğimiz o hiçlikti beliren:
Tanrılar, tâcidarlar, kanun, şeref ve zafer,
Çağların ırmağında akıp giden nesiller,
Ufukları kuşatan karanlık bir silsile
Misali, gözlerimin önünde binbir çile,
Binbir acı, cehalet, açlık ve hurafeler,
İlim, tarih… uzayıp gidiyordu.
Bu mahşer,
Çöken bir kâinatın enkazıyla yoğrulan
Bu duvar karanlıkta gittikçe daha yaman,
Gittikçe daha yalçın, daha sarp, daha mağmum
Yükseliyordu. Ama nerede? Bilmiyorum.
Ne adetleri saran muamma, ne göklerin
Sis perdeleri insanoğlunun sâkin, derin,
İnatçı bakışına set çekebilir.. Demin
Kaypak, karışık görünen; şekillerin
Sinesinde dalgalar gibi yuvarlandığı,
Gözlerimin heyulâ, serap, duman sandığı
O duvara dikkatle bakıyorum… Bulanık
Göz bebeklerim berraklaştıkça, o karanlık
Tecelli yavaş yavaş sisten sıyrılıyordu
Girdaplardan göklere yükselen mahşerdi bu! 
Her hücresinde bir dev vardı. Uğursuz asır,
Nankör asır, pis asır… Gerçeği kuşatan sır,
Bulut ve dünya: şimdi tarih ardına kadar
Açmıştı kapısını… Bu rüyada uluslar
Zaman merdivenine yaslanmışlardı set set…
Hayalden sütunlara dayanmıştı her mabed…
Bir yanda kahramanlar, bir yanda peygamberler
Ve Membre’ye gaipler âleminden haberler
Fısıldayan Dodon, Teb, Raphidim, kutsalkaya,
Arz-ı mevud, Musa’nın kolları semâya
Kaldıran Harun’la Hur, cenkler ve Tih sahrası
Amos’un kasırgasıyla çalkalanan arabası; 
Sonra bütün o yarı haydut yarı hükümdar
Masal kahramanları, melekler, nim-ilâhlar
Adları kâh sevgiyle, kâh kinle bayraklaşan,
Efsanelerin gümrah ışığıyla kaynaşan
İnsan avcıları: Hint, İskandinav elleri
İspanya ve destanlar: hem de en güzelleri
İradeleri çelik mızraklar gibi yalçın
Yiğitler, hatırası karanlık asırların
Sessizliği içinde eriyen kafileler..
Talut, Davut, Delf şehri, Endor mağarası, her
Akşam altın makasla kesilen mukaddes mum…
Ölülerin arasında Nemrut’u görüyorum.
Başaklara yan gelmiş Boaz. İşte Tiberler
Tanrısal ve muhteşem başlarında efserler,
Tasit’in kaleminde lâleleşen o parlak
Gerdanlıkları dört bir yana ışık saçarak
Capree, Forum, Ordugâh dolaşıyorlar. Tahtın
Karanlık zindanlara kadar uzanan altın
Zinciri… Dağlar kadar yalçındı bu garip sur.
Bu tecelli her şeyi kucaklıyordu: çamur,
Işık, madde, ruh bütün şehirler: Teb, Atina,
Tir’in ve Kartaca’nın heybetli enkazına
Dayanıp da yükselen Roma… Bütün nehirler,
Sezarlığa özenen her zıpçıktıya: Yeter! 
Yeter! Vatandaş kalmak istiyorsan, dur artık! 
Diyen Rubikon, Esko, Ren, Nil ve Ar. Karanlık
Bir iskelet misali göğe set çeken dağın
Zirveleri sislerle örtülüydü. O kalın,
O hayalet bulutlar Ay’ı aralarına
Almış sürüklüyordu. Ve meçhul bir fırtına
Hisarı zaman zaman ürpertiyordu. Işık
Sisle kucaklaşıyor, esrarlı bir aydınlık,
Çağdan çağa, taçlardan kalkanlara akseden
Gölgelerle oynuyor, kaynaşıyordu. Derken
Almanya oluyordu birdenbire Hindistan,
Süleyman’ın nurundan bir parıltıydı Şarlman; 
Beşerin muzlim, garip, sonsuz mucizeleri; 
Hürriyetin maddeyi canlandıran zaferi…
Zümrüt yamaçlı Pindus; yanık yamaçlı Sîna
Uzaklardan, Newton’u müjdeleyen Hiseta…
Keşifler: Ummanları aydınlatan meşale! 
Fulton vapura binmiş Jason yelkenlisiyle.
Hem Marseyyez, hem Eşil… Tayf da orda melek de..
Elektr’in kapısında Capanee beklemekte,
Ve Lodi köprüsünde Bonapart ayaktadır; 
Neron alkışlanmakta, Mesih kıvranmaktadır.
İşte tahtın uğursuz, korkunç kasvetli yolu
Terle, çamurla, kanla, gözyaşıyla yoğrulu..
Sonra muzlim bir tepe ve gölgeler: uluyan,
Homurdanan, küfreden, tepinen, cana kıyan
Şuursuz yığın.. Heyhat! Bu ne derin uçurum! 
Boğuk sesler ve canhıraş çığlıklar duyuyorum:
Sefalet hıçkırıyor, o şifasız hançere
Durmadan, dinlenmeden sızlanıyor, boş yere:
Zaman zaman buğulu bir aynaya benziyen
Bu garip, bu esrarlı manzaraya akseden
Hem benim varlığımdı, hem bütün bir kâinat.
Dal dal ve yaprak yaprak fışkırıyordu hayat.
Şehvet de oradaydı, ölüm de, felaket de,
Ten değiştiren ruh da, ruh değiştiren et de:
İnsanlaşan tanrılar, tanrılaşan insanlar
Geçiyordu önümden dalgalandıkça duvar.
Ve sonra varlıkların karanlık mahşerinde
Gözleri alev alev, dudakları hande,
Muzlim, mağrur, müstehzi biri dolaşıyordu.
Biraz dikkat edince tanıdım: Şeytandı bu.
Tanrının ormanında kurnaz kaçakçı şeytan.
Sonsuz karanlıkların bağrına hangi Titan
Çizmişti bu tabloyu? Bu kâbuslu rüyayı
Hangi heykeltıraştı işleyen? Bu binayı
Kuran kimdi? Hangi el sefaleti, dehşeti,
Mâtemi gözyaşını ve binbir cinayeti
Kanla, çamurla, sisle, ışıkla yoğurmuştu,
Hangi el bu acaip silsileyi kurmuştu? 
Titriyordum. Bu rüya insanlıkla hilkatın
Muzlim kaynaşmasıydı. Sütunlarından enîn
Fışkırıyordu. Surdan göğe yükselen kollar
Yumruklaşmıştı hınçtan! Vücutlar bir canavar,
Vücutlar Gomore’ydi. Ruhlar Sahyun kadar saf,
Dünle bugün yan yana dizilmişlerdi saf saf:
Orda hayvanla insan tek varlık gibiydiler,
Burası cennet miydi, cehennemde miydiler,
Bilmiyorum. Günahlar korkunç gölgeleriyle
Yerde sürünüyordu. Orda çirkinlik bile
Devâsâ nakışların korkunç azametiyle
Hemâhenkti. Derinden süzdükçe bu duvarı
Apaçık görüyordum hayal olan çağları.
Nasıl kenetlenmişse sırtımızda kemikler,
Orda da öylesine kaynaşmıştı hayır, şer.
Mezar karanlığından bir yığındı o duvar,
Dumanlı bir sabaha doğru yükseliyordu.
Gecelerin göğsünde rüyalaşan asırlar
Işıltılı bir fecrin koynunda eriyordu.
Yer yer ağarıyordu bağrında ufukların,
Bulanık ve yıldızlı sislerle haleliydi
Günün kasvetli nuru soluk bir ter gibiydi
Alnında o duvarın.
İçin için ürperen, dalgalanan, kaynaşan
Bu tayflar dünyasını seyrederken, fezadan
Bir uğultu boşandı, ezeli sessizliğin
Bağrından kopup gelen iki korkunç ve derin
Çığlık duydum. Gök kubbe sanki aralanmıştı
İlk sayha tan yerinden kopup kanatlanmıştı,
Oresti’nin ruhuydu sisleri delip geçen.
Aynı ânda gecenin karanlık sinesinden
Apokalips uçtu. Bir küsuftan fırlayan
Kara bir ifrit gibi korkunçtu, tehditkârdı.
Yaklaşan o iki ruh gölgeden iki şar’dı
Bir gelişleri vardı sisleri yırta yırta,
Çok geçmeden ezilip gidecektim mutlaka.
Titriyordum.
… Geçtiler … Bir sarsıntıdır koptu; 
Kader! diye haykırdı birinci ruh. Uğultu
Cevap verdi ikinci ruhun ağzından: Tanrı! 
Bu iki vâveylâyı dehşetle tekrarlardı,
Meş’um yankılarında karanlık ebediyet.
Ürperdi, çalkalandı ve dalgalandı zulmet,
Bu korkunç naralarla titredi sur.. Hükümdar
Miğferine el attı, put tacına.. Ve duvar
Bir cam gibi sarsıldı, kırıldı, parçalandı,
Karanlığa karıştı. O ne korkunç bir ândı! 
İki ruh kaybolunca hayalin sislerinde,
İki büyük kuş gibi.. Karanlık perde perde
Aralandı ve duvar ayan oldu. Bölmeler
Çatlamış, parçalanmış, zedelenmişti yer yer
Sütunları muhteşem, cidarları perişan
Yıkık mabet gibi ulu yamaçlarından
Girdap görünüyordu.
Ruhlar geçtikten sonra
Bir hayli değişmişti önümdeki manzara…
Sur’u parçalamıştı iki kanat darbesi,
Varlığı kucaklayan o hayal mucizesi
O dört başı mamur sur, sinesinde kaderin
Sonsuzla kaynaştığı; en eski devirlerin
Çağımızla yan yana otağ kurdu bu duvar,
Bağrında asırların, teftiş gören ordular
Gibi hep bir ağızdan: “buradayız” dedikleri
Tekmil mevcutlarıyla nöbet bekledikleri
O hisar yoktur artık ortada. O kıtanın
Yerinde adacıklar belirmiş, o cihanın
Sinesinde mezarlar yükselmişti: sütunlar
Hâlâ heybetliydiler, hâlâ ayaktaydılar,
Ama üstleri boştu.. Asırlar darmadağınık,
Asırlar parça parça uzanıyordu artık.
Hepsi de yaralıydı, sakattı, perişandı..
Gölgeler bir bataklık gölgeler bir ummandı,
Yıkılan asırları kucaklamıştı gece
Sislerle sarmaş dolaş, bulutlarla iç içe,
Bir rüyanın perişan enkazıydı bu mahşer,
Viran, uçsuz bucaksız bir köprüydü… Kemerler
Birer birer çökmüştü. Neredeyse uçuruma
Karışacaktı.. Yahut muazzam bir donanma
Bozguna uğramış da batıyordu.. Fırtına,
Zirveleri dolaşan o kekeme boyuna
Aynı söze başlar da bitiremez, bocalar; 
O kesik, o karanlık, o garip cümle kadar
Müphemdi, perişandı, bir acaipti bu sur.
Yalnız gelecek günler, soluk bir fecrin mahmur
Pırıltısı içinde dal dal ve çiçek çiçek
Açılıyor, bulutlar arasından geçerek
Bir yıldız gibi mağrur yükseliyordu, insan
Yıldırım görmüyordu ama, o ihtişamdan
Tanrının varlığını seziyordu.
O kaypak,
O loş pırıltıları yer yer ve yaprak yaprak
Aksettiren; âtiyi, mâziyle aydınlatan
Bu kitap o esrarlı, o karanlık rüyadan,
O canlı heyûlâdan doğdu.
Fevzâ, kafamda mısra mısra billurlaşırken,
Doğum sancılarıyla kıvranırken şuurum
Başucumda bir hayal belirdi: vakur, mağmum,
Tarihin hemşiresi efsaneydi bu… Sonra
O gitti tarih geldi… İkisi de sırayla
Bir şeyler karaladı, önümdeki deftere…
Mâziden, uçurumdan, karanlıktan bir esere
İntikal eden nedir? Soluk bir takım izler…
Hak’ın iradesiyle fırtınalı denizler
Gibi coşkun kabaran devrimlerin yankısı,
Zelzeleden sonraki o enkaz yığıntısı,
İstikbalin bulanık fecriyle parıldayan
Molozlar… İnsanların kırık dökük, perişan
Yapıları.. Bağrında karanlıklar barınan
Çağların harabesi.. Ve gökte zaman zaman
Yıldızlaşan bir fikir.. Korkunç bir salhane bu,
Ölümün barındığı uğursuz kâşane bu.
Duvarlarını kader örmüş bu viranenin,
Ama saçaklarında bazen şuh bir güvercin,
Bazen de bir ışık var.. o kuşun adı: Ümit
O yıldızın: HÜRRİYET… Ve sonra vakit vakit
İğrenç taş yığınları arasında sürünen
İfritler, ejderhalar ve sislere bürünen
Hudutsuz, hâilevî bir enkaz silsilesi.
Kadim Babil’in tüyler ürperten bakiyyesi…
Perişan kulesidir bu kitap varlıkların,
Hayrın, şerrin, mâtemin ve fedakarlıkların
Hâzin abidesidir.. Ufuklara hükmeden
O yalçın, o serâzat, o mağrur silsileden
Bugün ne kaldı? Dağınık, kırık dökük, derbeder,
Karanlık vadilerde seraplaşan şekiller,
Çirkin yığınlar, garip bir harabe azmanı; 
Beşerin yavuz, sonsuz, perişan dâsitânı.
Guernasay, Nisan 1857
Çeviri: Cemil Meriç
<end>

<start>
Uzanmış uyumuştu Boaz, iş yorgunu; 
Bütün gün didinmiş durmuştu harmanında; 
Sonra serip her günkü yere yatağını
Uyumuştu Boaz, ölçeklerin yanında.
Epeyce tarlası vardı bu ihtiyarın; 
Zengindi, ama hakkı hukuku bilirdi; 
Rengi saftı değirmenindeki suların; 
Cehennem odu değildi ocağındaki.
Gümüş sakalı Nisan çayına benzerdi; 
Ne hasisti, ne de haset vardı içinde; 
“Mahsustan düşürün de toplasınlar,» derdi
Ekin devşiren fakir kadınlar görünce.
Hiçbir vakit ayrılmamıştı doğru yoldan; 
Fukara babasıydı, gönlü pek ganiydi; 
Beyaz harmanisi kadar temiz bir vicdan.
Halka açık ambarları sebil gibiydi.
Babacandı, yakınlarına sıdkı vardı; 
İşini bilirdi, eli açık olsa da; 
Kadınlar gençlerden çok ona bakarlardı; 
Gençler güzel ama olgunun hali başka.
O ki asıına dönmekte olan kişidir,
Geçer yalan dünyadan ebedî dünyaya; 
Gencin gözündeki ihtiras ateşidir,
İhtiyarınkinde başka bir nur, bir ziya.
İşte böyle uyuyordu Boaz, gecede,
Ekin tınazları birer mâbede benzer; 
Rençberler, üçer beşer, hepsi bir köşede; 
Eski zamanlar, eski günlerdi o günler.
İsraillilerin başında bir hakim vardı; 
Ömrü çadırlarda geçen adam, toprakta
Devlerin ayak izini görür, korkardı; 
Toprak tufan sularıyla ıslaktı hâlâ.
Uyuyordu Boaz, Yakub’un, Yahuda’nın
Uyuduğu gibi, dalla örtülü üstü; 
Birdenbire başı üzerinde, semanın
Aralanan kapısından, bir rüya gördü.
Bu rüyada Boaz’ın karnından bir meşe
Çıkıp ta mavi göklere yükseliyordu.
Bu bir nesildi, uzun bir zincir halinde; 
Bir kıral doğuyor, bir tanrı ölüyordu.
Ve Boaz şöylece mırıldandı içinden:
“Ben nasıl olur da bu nesle baş olurum? 
İhtiyarım; aşağı yukarı yaş seksen; 
Ne bir karım var dünyada, ne de bir oğlum.
“Yıllarca koynumda yatan kadın, ey Tanrım
Benim evimdeydi senin evine gitti; 
Gitti ama gene beraber sayılırım; 
O yarı canlı, bense yarı ölü şimdi.
«Benden bir nesil doğacak! Nasıl olur bu? 
Nasıl olur da benim çocuklarım olur? 
Genç olsam neyse, çünkü insan genç oldu mu
Geceden sıyrılan gün zaferle doludur.
«İhtiyarım, hazan yaprağı gibi kuru; 
Karım yok, yalnızım, bir ayağım çukurda; 
Belim bükülmüş, Tanrım, mezarıma doğru,
Nasıl eğilirse suya, susuz bir boğa.»
Böyle söylüyordu rüyada, vecd içinde; 
Boaz, uykulu gözleri önünde Tanrı.
Ne bilsin çınar gül açtığını dibinde? 
Onun da ayak ucunda bir kadın vardı.
O öyle uyurken Rut, Moab’lı bir kadın,
Ayak ucuna uzanmıştı, göğsü üryan; 
Kimbilir ne hayr umuyordu bu adamın,
Büyük nuru getirecek uyanışından.
Ne Boaz’ın bu kadından haberi vardı,
Ne de Rut biliyordu Allah’ın emrini.
Etrafı otların hafif kokusu sardı,
Bu fısıltı dalgası Galgala şehrini.
Muhteşem bir zifafa hazırlıktı gece.
Herhalde görünmez melekler uçuyordu; 
Çünkü havadan arasıra ve gizlice
Kanada benzer mavi şeyler geçiyordu.
Boaz’ın nefesi yosunlar üzerinden
Akan suların sesine karışıyordu.
En güzeliydi dünyanın mevsimlerinden; 
Tepelerde beyaz zambaklar açıyordu.
Rut dalgındı, Boaz uykuda, otlar kara; 
Bir nabızdı sürülerin çıngırak sesi; 
Gökten geniş bir rahmet iniyordu arza; 
Arslanların suya gittiği saatlerdi.
Jerimadeth ve Urida her şey rahat, sakin; 
Loş semada yıldızlar yanıp sönüyordu; 
Karanlığın çiçekleri içinde narin
Bir hilal parlıyor ve Rut düşünüyordu.
Hareketsiz bakıp duvağının altından; 
Hangi Tanrı, ebedi yazın hasadında,
Giderken fırlatmış atmıştı bu altından
Orağı bu yıldız dolu gök tarlasına?
<end>

<start>
I.
Niçin sürgünsün şair yaşadığın toplumda? (1) 
Işıksız bir karmaşadır siyasal partiler,
Bir yararı olur mu şu tasasız ruhuna? 
Çiçeğe durmuş şiirin sararıp soluyor; 
O boğucu, kirli havalarında onların,
Güzelim buhurların, günnük kokuların; 
Şaşırıyor yolunu soluklarını duyunca.
Köle ruhlu kavgalarında senin yüreğin,
Çimeni gibidir yaşadığımız kentlerin
Gelip geçenlerin ayaklarının altında.
Halkın ve kral, dumanlı, sisli başkentlerde
Nasıl çarpışıyor iki ölümcül güç gibi,
Duymuyor musun seslerini dehşet içinde,
Sen ey toprağına tohum serpiştiren çiftçi! 
Sen ey şair, sen ey usta, kapat kulağını! 
Bu şamatanın sana hiçbir yararı var mı? 
Gürültünün patırtının içinden gelen
Bu insanların arasında asla yer alma! 
Dizelerde tanrıya şarkılar söyleyen sen
Uzak dur, uzak dur, onlara sakın karışma! 
Arınmış ruh, şarkını göklerde meleklerin
Verdiği huzurlu, barışçı konserde söyle!
Sen ey kutsal çiçek, sen de gidip çöllerin
Engin gökleri altında serpilip büyü! 
Sen ey düşsever insan, sığınakları ara! 
Gizli mağaraları, barınakları ara! 
Unutuşa kanat aç bulmak için sevdayı,
Sessizliğe koş eğer işitmek istiyorsan
Gökten gelen o sevecen ve o ciddi sesi,
Loş yerlere koş gönü görmek istiyorsan.(2)
Haydi ormanlara git, haydi sahillere git! 
Kendi tatlı şarkını oralarda bestele! 
Yaprakların ve gök gibi mavi dalgaların
Şarkılarıyla, ilahileriyle birlikte.
Tanrı seni bekliyor kutsal bir yalnızlıkta; 
Tanrı ne çokluklarda, ne kalabalıklarda; 
İnsan küçüktür, nankördür ve beyhudedir.
Her şey kırlarda titreşir, kırlarda ah çeker.
Doğa büyük bir çalgıdır, büyük bir lirdir,
Şair ise o büyük lirin kutsal yayıdır.
Fırtınalarımızdan çekil ey bilge kişi! 
Bu imparatorluk ki tehlikeli sularda,
Yol alıyor, ne dümeni var ne pusulası
Sen sakın aldanma, sen sakın kanma ona! 
Bu gemi senin için bir aralık ayında,
Bir balıkçının kurutmak için ağlarını
Gerdiği odasının en ücra köşesinden,
Uğursuz bir gürültüyle gece karanlıkta,
Ürperen ve yana yatmış direkleriyle,
Geçişini duyduğu bir gemi gibi olmalı.
II.
Çok yazık! diyor şair, yazık, hem de çok yazık! 
Ben suların ve ağaçların sevdalısıyım; 
Onların mırıltıları, fısıltılarıyla
Yoğruldu, olgunluğa erişti yetkin aklım.
Kin, nefret yoktur evrenin yaratılışında.
Engeller yoktur onda, zincirler yoktur onda.
İyilik doludur çayırlar, dağlar, tepeler; 
Gülleri, çiçekleri anlatır bana güneşler; 
Doğada, uçsuz bucaksız bir huzur içinde
Ruhum dört bir yana ışıklarını saçar.
Seviyorum seni, seviyorum kutsal doğa! 
Senin içinde eriyerek sen olmak da var; 
Oysa serüvenlerin yaşandığı bu çağda
Herkes kendini başkasına tutsak kılıyor.
Her düşünce bir güçtür, her düşünce kuvvettir.
Tanrı özsuyunu kabuklar için yaratır,
Yeşermiş, çiçek açmış dalları kuşlar için,
Ovadaki bitkiler, otlar için dereleri,
Dolu kadehleri dudaklarımız için,
Akıllar için düşünürü, bilge kişiyi.
Tanrı böyle istiyor çelişkili zamanlarda,
Herkes çalışır ve herkes bir hizmet sunar.
Kardeşlerine dönüp de "Ben artık çöle
Gidiyorum" diyenlere yazıklar olsun! 
Kinler, nefretler, rezillikler şu şaşkın,
Huzursuz halkın yakasına yapışmışken
Ne ayıp ayakkabısını giyip gidene! 
Hiçbir işe yaramayan bir şarkıcı gibi
Kentin kapılarından apar topar tüyen,
Kırık dökük düşünüre yazıklar olsun! 
Daha güzel günleri hazırlamak için şair
Karanlık günlerde, kötü günlerde gelir.
Ütopyaların, düşsel ülkelerin adamıdır; 
Ayakları burada, gözleri başka yerdedir.
İster yersinler onu, ister övsünler, ne gam! 
O peygamberler gibidir, her an, her zaman
Ve her yerde, içine her şeyi sığdırdığı,
Elinde salladığı bir meşale gibi
Geleceğimizi, güzel günleri aydınlatır.
Halklar sıkıntıya düştüğünde onları görür,
Hep aşklarla dolup taşar tüm düşleri.
O düşler ki nesnelerin ona fırlattığı
Gölgelerin, karanlıkların ürünüdür.
Alay etsinler onunla, varsın etsinler,
O düşünmeyi sürdürür ve kitlelerin
İşitmediği şeyi sessizliğe kaydeder.
Kimileri küçümser, görmezden gelir onu
Bu boş insanların sözlerine güler geçer,
Kahkahayla güler ve sessiz sessiz düşünür.
Uğultularını ve hıçkırıklarını
Dalga dalga kumsallara yayan kalabalık,
Bir okyanus gibi düşlerimizin üstüne
Kuşkuyu ve alayı yayan kalabalık,
Seni kıvançlandıran soylu, yüce düşünce
Devam ediyor gök bak hâlâ kekelemeye,
Ama yaşamın damgasını da taşıyor,
Çünkü insan soyu var Havva'nın karnında
Kartal yumurtasında kartal, meşe palamudunda
Meşe var! Bir beşiktir Ütopyalar da!
Zamanı geldiğinde kamaşmış gözlerinizle,
Bu beşikten, serpilip açmış yürekler için,
Daha iyi bir toplumun çıktığını göreceksiniz.
Hakkın doğurduğu görevin, kutsal düzenin,
Galip gelen inancın ve iyi geleneklerin,
Çıktığını göreceksiniz. Bu devingen ve
Hep kıvançlı ya da hep üzgün kalabalık,
Yasanın ancak düşler kurarak devşirdiği
Bir şeylerin tohumunu bir gün atacaktır.
Bir gün ayaklarının üstünde duracaktır.
Fakat bu güçlü tohumları taşımak için,
İçinde kutsal ışınların arındırdığı,
Esin dolu, sapasağlam yürekler gerek.
Katıksız yürekler, tertemiz yürekler gerek.
Alabora olur tayfası olmayan gemi
Kadırganın yol alması için nasıl ki
Kürekçiler her iki yandan kürek çekerse,
Herkesi ve herşeyi anlayan Tanrının da
Ancak büyük ruhlara düşüncelerinin
İki yanında kürek çektirmesi gerek.
Uzak dursun sizlerden kutsal kuramlar, (3) 
Uzak dursun gelecek zamanın yasaları,
Geçmişte sizin yıldızınız altından giden,
Sonra sanrının arkasına gizlendiği,
Örtüyü kaldırıp atıp da ruhunu pintilik,
Ve tutkunun en alçakça emellerine
Hiçbir şey olmamış gibi hemen teslim eden,(4) 
Geçmişi, anıları, umutları olmayan,
Bu solgun dudaklı konuşmacı, bu hatip
Uzak dursun sizlerden, uzak dursun sizlerden!
Uzak durur adı insan sarrafına çıkan,
Keselerini altınla doldurmak isteyen,
Efendisini yeni hizmetçiler taşıyan,
O eski rahip gülücüğünü götüren,
Dinselliğini pazara çıkarıp satan,
Yırtık gülücükleriyle tüm kötülüklerin,
Göbek attığı bu zevk, bu eğlence cümbüşünde,
Başkaları düşünürken o kafayı çeken,
Gerçek hazineleri çar çur edip kaybeden
Cüce ruhlu mağrur devden uzak durun! (5)
Dört yol ağızlarında sağa sola sataşan
Boş öfkelerden, hiddetlerden uzak durun! 
Günün birinde kaplan kesilecek olan
Halkın sevdiği bu kedilerden uzak durun! 
Halk dalkavuklarından, saray yağcılarından,
Partisinin orta yolcu olduğunu söyleyen
Çıkarcı, bencil politikacıdan uzak durun! 
Uzak durun bütün sönmüş köseğilerden,
Göğüslerinde bir ruh taşımayanlardan,
Ve ruhlarında Tanrıyı taşımayanlardan!
Yalnızca bu adamların eline kaldıysak,
Ulu Tanrım, içinde yaşadığımız bu çağda,
Şair nasıl olur da bağırmaz acı içinde
Nasıl olur da bağırmaz "yazık! yazık! " diye
Bir gün utançtan yüzünü de gösteremez,
Evinin eşiğinde, öyle bekler ayakta,
İnmek üzere olan akşamın karşısında,
Silinen, yitip giden güne göz yaşı döker,
Ufkun dört köşesine, ufkun dört bir yanına
Korkunç bir hayalet gibi küllerini saçar. (6)
Bulutlarda gezen çakırdoğanları gibi
Gülüşleri duyulur utkulu şairlerin,
Yergici şairlerin, alaycı şairlerin,
Aristofanes'lerin, (7)  ve kara şairlerin.
Sayısız utancımızı yüzümüze vurmak için,
Petrone (8)  karanlıkta uykusundan uyanıp,
O ünlü Romalı üslubuna sarılırdı.
Aşağılık, alçak çağımızın yöresinde
Archiloque'un (9)  topal vezni, aksayan vezni
Bir kırbaç gibi hoplayıp zıplardı elinde.
Ama Tanrı geri çekilmez hiçbir zaman,
Bu güneş ki her şeye bir soluk kazandırır,
Hiçbir zaman tümüyle yitip gitmedi gözden,
Tümüyle batmadı gizlendiği tepelerden.
O hep üzgün ve tasalı koyaklar için,
Körleştirilmiş karanlık şu ruhlar için,
Gururun yoldan çıkardığı yürekler için,
Uçurumların üzerindeki bir doruğa
Işınlarını bırakır, ışınlarını ve
Bazı gerçekleri bırakır alınlar üstüne.
Durmayın haydi yüce ruhlar ve düşünceler,
Durmayın kemirilmiş sıkıntılı beyinler,
Durmayın hasta yürekler, yaralı gönüller,
Sizler dua edenler, güzel şeyler düşünenler!
Haydi biraz cesaret, ey gelecek kuşaklar! 
Fırtınanın, boranın ormanda ağaçlarda,
Kopardığı gürültüyle, istemeyerek de olsa
Gelen sizler! haydi biraz daha cesaret!
Dur durak bilmeksizin amaçsız dolaşanlar,
Sizler! yolun zifiri karanlıklarında,
Ellerini uzatarak düşünüzün şekillerini
Gördüğüne inanan gezgin kuşkucular! 
Sizler, kafaları acı çeken düşünürler! 
Sizler, ilahi bir dehşetle dolu olanlar! 
Koyak'ın böğürtlerine sarkmış olarak
Uçurumların kıyılarına tutunanlar!
Sizler, bu kederli ve utkulu dalgaların
Denizinde kazaya uğrayan ey insanlar! 
Sizler, denizden tir tir titreyerek çıkanlar! 
Sizler! Yalnızca yüreklerini kurtaranlar!
Bütün sabahlarda, çiçeklerin arasında
Sizler, güneşin doğduğunu gören bilgeler! 
Ve bu kutsal ışıkların içine gömülmüş
Tan kızıllığında yeniden gelirsiniz siz.
Sizler, ey savaşçılar! Gün doğmadan elini,
Kolunu yıkamak için hazır bekleyenler! 
Sizler, odalarda düşler, hayaller kuranlar! 
Gözleri karanlığın içinde yitip gidenler! 
Sizler, ey sabrın ve direncin insanları! 
Sizler, ey hep mutlulukları dileyenler! 
Sizler, hâlâ İsa efendimizin eteğini
Ve hâlâ umudu avuçlarında tutanlar!
Sizler ellerinde lamba, bir şey arayanlar! 
Sizler tek silahı övendire olan çobanlar! 
Dayanın ey dağlarda, beldelerde olanlar! 
Dayanın, dayanın, ey vadilerde olanlar!
Yeter ki her biriniz dar bir keçi yolunu
Bir sabahın izini, bir karığı izlesin; 
Yeter ki hepinizin kara bir dalga olan
Kıyısı Tanrı ve kuzey yeli bulut olsun;
Yeter ki siz inancınızı eksik etmeyin,
Yeter ki siz kıvançlıyken ya da kederliyken
Bir çocuğa, bir yıldıza ya da bir çiçeğe
Zaman zaman sevgi dolu gözlerle bakın;
Yeter ki köle ya da özgür yurttaş demeden
Her şeyde ve herkeste sevecek bir yan bulun,
Yeter ki siz, teninizin her bir dokusunda
Evrensel insanlığın titreştiğini duyumsayın.
Dayanın, karanlığın ve köpüğün içinde
Hedef çok yakında ortaya çıkacak,
Sisin, dumanın içindeki insanlık soyu
Bir sözcük değildir, bir bilmecedir ancak.
Öne eğilmiş alınlarınızın üstünden
Yeterince geceler ve fırtınalar geçti.
Kaldırın gözlerinizi, kaldırın başınızı! 
Işık orada, yukarıda, yürüyün haydi! 
Ey halklar, kulak verin, kulak verin bu şaire! 
Ey halklar, kulak verin bu kutsal düşsevere! 
Gece alnı ışıklı olan yalnızca odur,
O muştulayacaktır size karanlıkları,
Delecek olan gelecek zamanları
Açılmamış tohumu yalnız o bilebilir
Bir kadın gibi tatlıdır erkek ve Tanrı,
Ormanla ve dalgalarla nasıl konuşursa,
Onun ruhuna da öyle usulca seslenir,
Yumuşak, sevecen ve usul bir sesle.
Çünkü O'dur bütün dikenlere karşın,
Arzulara ve kederli olaylarla karşın,
Yıkımlarınız içinde eğilip geleneği
Toplayarak yürümeye devam eden odur.
Gökyüzünün kutsayabildiği her şey,
Ve yeryüzünün kapladığı her şey,
Bereketli, verimli bir gelenekten doğar.
Kökü geçmişe dayanan bütün düşünceler,
İster insansal olsunlar ister tanrısal,
Gelecekte de yaşar ve çiçekler açar.
Işık saçıyor şair sonsuz gerçek üstüne
Işık saçıyor şair, saçıyor alevlerini,
Olağanüstü bir aydınlıkla ruhumuz
İçin ışıl ışıl parlatıyor gerçekleri.
Boğuyor ışığıyla, ışığıyla dolduruyor,
Kenti, çölü, Louvre'u ve kulübeyi,
Bütün ovaları, bütün dağları ve tepeleri,
Kaldırıyor perdeyi gizlerin üzerinden
Çünkü şiir kralları ve şiir çobanları,
Yıldızdır, Tanrının yolunu gösteren. (10)
(1)  Diğer insanların tersine şair kalabalıkların içinde kendini sürgün hisseder.
(2)  Hugo, "Görünüm" adlı piyesinde de bu düşünceyi işler.
(3)  Vigny de "Katıksız Tin" terimiyle aynı düşünceyi işler.
(4)  Hugo Tevrat'a gönderme yapıyor.
(5)  Hugo burada her dönemin başbakanı Talleyrand'ın portresini çiziyor.
(6)  Hugo Tevrat'a gönderme yapıyor.
(7)  Aristophane: V. yüzyılda yaşamış Atinalı ünlü güldürü yazarı.
(8)  Petrone: Satyricon'un yazarı. Neron'un çok sevdiği yazar. Zamanın gelenek ve göreneklerini hicvediyordu.
(9)  Archiloque: İ.Ö. VII. yüzyılda yaşayan yergici İyonyalı şair.
(10)  Çocuk İsa'nın önünde bağlılıklarını bildirecek olan krallar ve çobanları Beytlehem'e götüren yıldız gibidir şiir.
Çeviren: Tozan ALKAN
<end>

<start>
Sanma şâhım...herkesi sen....sâdıkane...... yâr olur
Herkesi sen.. dostun mu sandın..belki ol... ağyâr olur
Sadıkâne........belki ol.....âlemde bir.......... serdar olur
Yâr olur... ağyâr olur...... serdar olur....... dildâr olur
<end>

<start>
Merdüm-i dideme bilmem ne füsun etti felek
Giryemi füzun eşkımı hun etti felek
Şirler pençe-i kahrımda olurken lerzan
Beni bir gözleri ahuya zebun etti felek
<end>

<start>
Gözlerimden aktı deryalar gibi yaşım benim
Dostlar ummadık şeyler gördü bu başım benim
Ben geda gurbed diarında kalır idim yanlız
Olmasa milletü derdü bela yoldaşım benim.
<end>

<start>
Tercümesi:
Milletimin ayrılma bölünme endişesi,
Mezarımda dahi rahatsız eder beni.
Saldırgan düşmanlara karşı birleşmek iken çâremiz,
Birlik olmazsa, kızgın demirle dağlanmış gibi yanarım.
<end>

<start>
Bülbül gibi gülistan bostandan ayrı düştüm
İstemem altın kafes vatandan ayrı düştüm
Ey gam öldürme beni bu hicran gecesinde
Zira bir güneş yüzlü handandan ayrı düştüm
Gönül feryad ediyor karanlık gecelerde
Gamlıyam bir mah cemal sultandan ayrı düştüm.
Hicran ile ne hale geldiğimi soranlar
Sormayın ahvalimi ben candan ayrı düştüm.
Selim’i kınayanlar bilmez ıstırabımı
Şu canıma can katan canandan ayrı düştüm.
<end>

<start>
Bütün dünya benim olsa gamım bitmez nedendir bu? 
Çün ezelden gam ile bina olunmuş bedendir bu.
<end>

<start>
Gözlerün fitnede ebrûn ile enbâz mı ki
Dil asılmağa iver zülfüne canbâz mı ki
Bizi kahr eyledüğin lûtfuna âgâz mı ki
Neyi ki şîve mi ki cevr mi ki nâz mı ki
Dili sayd etmede âlem bilür üstâdlığun
K'ey sakun âleme yayılmaya bîdâdlığun
Bilmezem sırrı nedür bilmiş iken yâdlığun
Neyi ki şîve mi ki cevr mi ki nâz mı ki
Dil nedür nesne mi var aşk odınâ yakmadığun
Aşk zencîrine gerden mi kodun takmadığun
Beni gördükde yüzin döndürüben bakmadığun
Neyi ki şîve mi ki cevr mi ki nâz mı ki
Bu Selîmî kuluna cevri revân eyledügin
Bunca sıdkın reh-i aşkında yalan eyledügin
Yüzünî gösterüben sonra nihân eyledügin
Neyi ki şîve mi ki cevr mi ki nâz mı ki
<end>

<start>
Dilimde sabah keyfiyle yeni bir umut türküsü
Kar yağmış dağlara, bozulmamış ütüsü
Rahvan atlar gibi ırgalanan gökyüzü
Gözlerimi kamaştırsa da geleceğim sana
Şimdilik bağlayıcı bir takvim sorma bana
-Ihlamurlar çiçek açtığı zaman.
Ay, şafağa yakın bir mum gibi erimeden
Dağlar çivilendikleri yerde çürümeden
Bebekler hayta hayta yürümeden
Geleceğim diyorum, geleceğim sana
Ne olur kesin bir takvim sorma bana 
-Ihlamurlar çiçek açtığı zaman.
Beklesen de olur, beklemesen de 
Ben bir gök kuruşum sırmalı kesende 
Gecesi uzun süren karlar-buzlar ülkesinde 
Hangi ses yürekten çağırır beni sana 
Geleceğim diyorum, takvim sorma bana
-Ihlamur çiçek açtığı zaman.
Bu şiir böyle doğarken dost elin elimdeydi
Sen bir zümrüd-ü ankaydın, elim tüylerine deydi
Sevda duvarını aştım, sendeki bu tılsım neydi? 
Başka bir gezegende de olsan dönüşüm hep sana 
Kesin bir gün belirtemem,  n`olur takvim sorma bana 
-Ihlamurlar çiçek açtığı zaman.
Eski dikişler sökülür de kanama başlarsa yeniden
Yaralarıma en acı tütünleri basacağım ben
Yeter ki bir çağır beni çiçeklendiğin yerden 
Gemileri yaksalar da geleceğim sana 
On iki ayın birisinde, kesin takvim sorma bana 
-Ihlamur çiçek açtığı zaman.
Bak işte, notalar karıştı, ezgiler muhalif 
Hava kurşun gibi ağır, yağmursa arsız 
Ey benim alfabemdeki kadîm Elif
Ne güzellik, ne de tat var baharsız
Güzellikleri yaşamak için geleceğim sana
Geleceğim diyorum, biraz mühlet tanı bana
-Ihlamurlar çiçek açtığı zaman.
Ihlamurlar çiçek açtığı zaman
Ben güneş gibi gireceğim her dar kapıdan 
Kimseye uğramam ben sana uğramadan
Kavlime sâdıkım, sâdıkım sana 
Takvim sorup hudut çizdirme bana 
Ben sana çiçeklerle geleceğim
-Ihlamurlar çiçek açtığı zaman.
(Uzaklara Türkü)
<end>

<start>
Andolsun bütün örtülere, andolsun bütün örtünenlere ki, 
Kar altında terleyerek uyanmaktır aşk.
Yanmış iki cesedin kına gibi külleri arasından
Fışkın sürerce dirilip yeniden yanmaktır aşk.
Cümle ağaç kapıları, cümle demir kapıları aşıp, 
Bir gönül kapısına dayanmaktır aşk.
Sevgilinin otağını gökkusağına boyayıp gece-gündüz, 
Hüznün safran sarısıyla boyanmaktır aşk.
Yaratmaktır ya da sevgilinin toprağından yaratılmak, 
Her nefes alıp verişte yanmaktır aşk.
İsmaili bir gönülle teslim olmaktır bıçağa, 
Birini kandırmak değil, bilerek kanmaktır aşk.
Diline arılar konar, koynunda karıncalar gezer, 
Sevgilinin ölçeğiyle her zaman sınanmaktır aşk.
İsrafil'in Sûr'unu ruhunda duymaktır aşk, 
Suyu suyla yumak gibi aşka inanmaktır aşk.
<end>

<start>
Rahman Ve Rahim Olan Adına Sığınarak, 
Açtım İki Elimi, Kor Gibi İki Yaprak.
Bir Edep Ölçeğinde Umutlu Ve Utangaç,
İşte Dünya Önünde, Benim Ruhum Sana Aç.
Bu Seyriyen Ellerle, Senden Seni İsterim,
Senden Seni İsterken, Canımdan Çıkar Tenim.
Sana Âşık Ruhumdur, Merceği Yakan Işık
Gözlerim, Cemalini Görmeden De Kamaşık
Bir Mirasyediyim Ben, İflasın Eşiğinde,
Hep Sabırla Çürüyor, İhlas Bileşiğinde.
Kimin Kimlik Ararken, Hem Güler Hem Ağlarım
Yükseklerden Dökülen, Sular Gibi Çağlarım.
Çok Tuzlu Bir Denizim, Her Anım Med ve cezir,
Sana Âşık Olalı, Yüreğim Kutla Esrir.
Döşeğim Kara Toprak, Yorganım Kara Bulut,
Ben Seninle Doluyken, Vurgun Yapamaz Umut.
Her İnsan Günah İşler, Sen’den Saklanır Mı Sır? 
Tövbe Dilekçesiyle Sırttan Kalkar Bu Nasır.
Kainatı Yarattın, Donattın, Rızk Verdin,
Kimine Sonsuz Körlük, Kimine Işık Verdin.
”Yanlış Adım Atmayın! ”, Diye İndi Her Kitap,
Sana Açılan Eli, Geri Çevirmezsin Rab.
Ulu Birsin, Sineden Peygamberler Gönderdin,
Gök Yüzüne Yıldızlar, Yere Çiçekler Serdin.
Senden Önce Bir Sen Yok, Kâinatta İlk Sen’sin! 
Bu Kâinat Bir Meta, Hepsine Malik Sen’sin!
Rabb’im Seni Tanıyan, Bilir Doluyu – Boşu.
Kapına Geldi İşte, Yorgun Bir Aşk Sarhoşu.
Garibim, muzdaribim Ama Umutsuz Değil,
Seninle Dost Olanlar, Cihanda Mutsuz Değil,
Kulunun Kurbanıyım, Rabb’im Senin Mülkünde,
Garip Kulun, lütfeyle Gülümse Dilekçeme.
Senin İçin Verince, Verenin Feyzi Artar,
Gönülden Bir Sadaka, Dağca Bir Ömrü Tartar.
Kainatta Ne Varsa, Hepsinin Zikrinde Sen! 
Hamd Ve Şükür Sanadır, Her Şey Sen’inle Esen!
Sen Ki Sana Geleni, Çevirmezsin Eli Boş,
Âşık Boşa Dememiş: Lütfûn da Kahrın da Hoş!
Bir Beyaz Dilekçedir, Sana Her Yalvarışım,
İmanımla Amelim, Hem Perdem, Hem Nakışım.
Çalı Bile, Kendine Sığınan Kuşu İtmez,
Sen Gafursun, Azizsin, Senin Keremin Bitmez!
Geldim İşte Kapına, Kul Senden Irak Olmaz
Sana Adanmamışsa, Yürekte Yürek Olmaz!
Her Müslüman Bir Kartal, Vurulur Da Pesetmez,
Oruçtan Tad Alanlar, Kemik Peşinde Gitmez.
Bezm-İ Elest'te Sana, Secde Eden Ruh İçin; 
Verdiğin Söze Sadık, Doğru Giden Ruh İçin:
Hiç Kimseyi Vatansız, Milletini Devletsiz,
Gönülleri Sevdasız, Şehirleri Mabetsiz;
Bayrakları Rüzgârsız, Ocakları Ateşsiz
Bırakma Ulu Rabbim, Asi Kul Değiliz Biz.
Benden Önce Esirge, Muhammet Ümmetini,
Esen Gitsin Her Kervan, En Sona Ula Beni!
Kâinat Bir Mozaik, Her Şeye Sahip Allah! 
Ey Gizli Ve Aşikâr, Her Derde Tabip Allah! ...
<end>

<start>
Dilime sen verdin gül ezgisini,
Bir gönül üzdümse sebebi sensin! ...
Seninle aşmışım dur çizgisini,
Töreyi bozdumsa sebebi sensin! ...
Ufuk ufuk uçtum daldım derine,
Sen öğrettin çoban kimdir, sürü ne? 
Daha yaklaşmadan konak yerine,
Göçümü çözdümse sebebi sensin! ...
Bir renk cümbüşüyle sular ışıdı,
Düş bahçeme kuşlar bahar taşıdı,
Kurbanlık koç güldü, bıçak üşüdü,
Hep esrik gezdimse sebebi sensin! ...
Kimi deli diye güler arkamdan,
Kimi suçlu diye tutar yakamdan,
Eller değil,aklım korkar şakamdan,
Kendime kızdımsa sebebi sensin! ...
Düşmanımın yarasını sardımsa,
Muhabbeti sofra sofra serdimse,
Her güzele hemen gönül verdimse,
Petekler süzdümse sebebi sensin! ...
Dostun sitemleri deler bağrımı,
Sağır gökler yutar yanık çağrımı,
Uzun yıllar gizledimse ağrımı,
Ve şimdi yazdımsa sebebi sensin! ...
Beklerim özüme mihman olasın,
Her selâmın canevimi sulasın.
Bende sabır tükeniyor bilesin,
İçmeden sızdımsa sebebi sensin! ...
<end>

<start>
Ben sevda bölüğünde kıdemli bir askerim
Hizmetim sanadır ey tacidarım
Canı bir emanet bilir taşırım
Bir ırmak delirir geceleri
Bir yıldız kayar ötelerden
Bir bulut geçer Ay’ın önüne
Birden üşürüm
Ve seni daha çok düşünürüm
----------Kokunu en sevdiğim güle veriyorsun! ...
Hangi şekle dönüşürsen dönüş
Hangi kılığa girersen gir
Bilirim ne kadar gerçeksin, ne kadar düş
Gönlüm bir şahindir takarım peşine
Bulur seni saklandığın yerde
Tutar elinden – eteğinden
Bana getirir
----------Sen kendini kolay ele veriyorsun! ...
Sarmal bir sevdayla yaşarken aynalar derbendinde
Bir Aslıhan oluyorsun, bir Leylâ
Beni de mahkûm ediyorsun değişim sürecine
Bir Kerem oluyorum, bir Mecnûn
Dağlara, çöllere vuruyor içimdeki vâveylâ
Firar ettiğimi bilmiyor bölüğüm
Kırık gönlümde kırk düğüm
----------Adımı dile veriyorsun! ...
İçimde ebedî bir sürgünlüğü yaşarım
Hangi gezegende insem rastlarım izine
Dişlerim beyaz kirazlar gibi hep birden sızlar
Ve gülümserim dişçinin elindeki demir kerpetene
Biraz daha fazla bakabilmek için yüzüne
Bir kaya yuvarlanır boşluğa
Kimse bir anlam veremez bendeki hoşluğa
----------Sense yakıp külümü yele veriyorsun! ...
Ben sevda bölüğünde kıdemli bir askerim
Terhis olsam gidecek bir yerim yok
Yüreğimden başka silah taşımam
Bütün adresleri iptal ettim
Benim senden özge gerçek yârim yok
Bir hakkuşu öter geceleri
Aşk, mektup yazmaya zorlar beni 
----------Sense yeri – göğü sele veriyorsun! ...
Bahaettin KARAKOÇ (Aşk Mektupları – Dolunay Yay. 1999)
<end>

<start>
Bulutlar dağlarda örgütleniyor 
Yırtılan göklerin gazabından korkuyorum. 
Zaman çentik çentik tükeniyor 
Çaresizliğin azabından korkuyorum.
Yârin adıyla ıslatıyorum dudaklarımı 
Yüreğimde renk renk çiçekler açıyor. 
Bir yâr ki yüzünü saklar haramdan 
Süzülür prizmamdan al, yeşil, mor.
Cuma günleri gibi en uzun yağmur saçlı 
Hasret kokar, sıla kokar, sevgi kokar. 
Kabımla kapçığımla ülfeti yoktur 
Bakınca daima özüme bakar.
Bir çakır doğandır aşkın sıtması 
Geyikler koşuşur damarlarımda. 
Körelmiş tırnaklarını rüzgârla sivriltir dağlar 
Biraz daha viranız her yitik baharda.
Bulutlar dağlarda örgütleniyor 
Dağlardan, çığlardan, sellerden korkuyorum. 
Ölü denizlere hicreti anlatmak zor 
Aldığını vermeyen yıllardan korkuyorum.
En arkalarda kalmış topal bir bulut 
Vadimizin üzerinden seke seke geçip gitti. 
Çengelsiz bir türküyle seslendim arkasından 
Filim oracıkta bitti…
Bahaeddin KARAKOÇ (Leyl ü Nehar Aşk –Türkiye Diy. Vak. Yay. ANKARA / 1977)
<end>

<start>
Ansızın bir karasu iner
Deniz fenerinin gözlerine
Fener kör olur. 
Ve ağır ağır uyanmaya başlar
Deniz dibinin devleri
Koç sürüsü dalgalar toslaşır gerine gerine
Ötede yıkkın bir balıkçı köyünün çiçeksiz evleri
Evler ki denizlerde olup bitenleri bilmez
Bense bu kaderi iyi bilirim
Benim adım Kepez…
Yıldızlar olmadı mı, dolunay olmadı mı 
Gökyüzü de kördür.
Yüreğindeki kara bulutlar
Durmadan yıldırımlar kusar
Yorgun bir gemi oturur kayalara
Karışır birbirine dua ve küfür
Korkuysa şapkasını her zaman
Kapkara bir dala asar
Bir yosun tarlasında dinlenirken
Gördüm ölümü kaç kez
Selâm verip geçti gülümseyerek
Ben korkusuz Kepez…
Kaç sünger ve inci avcısının
Kanına girdi bu denizler
Kaç taze gelin ihtiyarladı 
Bu ufuklara baka baka
Her sabah
Neşeli bir ıslık aydınlığına
Evden çıkıp gidenler
Ya döndüler ya da hiç dönmediler
Yaralı akşamlara
Yalnız kalmayınca aç kalmayınca
Oğlak, kuzu melemez
Ben ne dramlar yaşamışımdır bu kıyıda
Ben Kepez…
Mutlu insanlar da gördüm
Gelip kollarımın arasında sevişen
Ama uzun sürmedi
Şıngır mıngır kristal ömürleri
Ne çığlıklar işittim rüzgârlardan
Mevsim mevsim değişen
Hele de yitik ekmekler gibi ayrılık türküleri
Tedirgin martıların
Kanatları vururken gez
Ben dilsiz bir görgü tanığıyım
Benim adım Kepez…
Gün kısalır,
Bir gece de değişir renk renk haritam
Gün uzar,
Sızlayan süslü bir göğüstür Tarih-i Kadim
Sırdır, ayıptır
Gördüklerimin hepsini anlatamam
Gemiler gelip geçerken
Kaç dilden hüzünlü şarkılar dinledim
Gül yanaklı, lâle dudaklı
Ne güzeller gördüm gitti gelmez
Ben hep aynı yerde beklerim
Benim adım Kepez…
Bazen denize küser de
Gökteki yıldızlarla konuşurum
Bazen gidemediğim yerleri okşamak isterim 
Bulamam ellerimi
Ay doğarken başlar
En uzun süren sarhoşluğum
Asırlar kemirse de
Koparamazlar zincirlerimi
Kimse kirli ayaklarıyla
Üzerimi tepeleyemez
Ben beş vakit
Sabrın gül suyuyla yıkanırım
Benim adım Kepez…
<end>

<start>
Yokluğunu çalıyor içimdeki orkestra,
Kaslarım yanmış gibi durmadan büzülüyor.
Kimi görsem yollarda benim gibi umarsız
Kayıtsız kaldığım an yüreğim üzülüyor.
Kozasının içinde bunalan kelebeğim
Canânın dünyasında perçemler düzülüyor.
Ülkemin toprağına yâr kadem bastığında
Sular hep çıldırıyor,buzullar çözülüyor.
Mavi bir gülücüğün on çeşit yorumu var
Sanki hergün batımı kızıl nar eziliyor.
Yârin hayali bana bir pençe vurup geçti,
Hâlâ güneşe doğru kartalca süzülüyor.
Ayrılık acısını bir ah’la içe çektim,
Sandım ki haritası göklerde çiziliyor.
KARAKOÇ bir maraldan vurgun yemiş,değmez mi? 
Nevbaharın gelişi son kıştan seziliyor.
<end>

<start>
Saçlarına pütür pütür yapışmış,
Gözlerinin rengi ile sıvanmış
Bir avuç kuru çiçek topladım.
Kırılıp dökülmesinler diye
Sevgiyle, özenle tek tek topladım.
Yürek fideledim zamana ve mekâna,
Hasat vakti geldi yürek topladım.
Belli ki bu yıl da vuslat gecikecek
Aşıdır, serumdur, besindir her umut,
Ey sevgili umudunu diri tut! ...
Bedenim hür değil, mühlet ver bana,
Er veya geç çıkıp geleceğim sana; 
-Ihlamurlar çiçek açtığı zaman! ...
Mevsimi geçiyormuş, geçsin varsın,
Hep böyle dönüyor zaman tekeri.
Biri gider, biri gelir mevsimlerin,
Sonsuzluğu, diri aşklarla kucaklarsın.
Acılardan damıtırsın şekeri,
Sabrı da güzel olur çeyizi hazır kızların.
En ışıltılı çağında yıldızların
Kaç bıldır öteden göz kırpar bana,
Her umut bir yoldaş, her dert âşina.
Sorma ıhlamurlar ne zaman çiçek açar? ...
Beni güneşin ortasına atsalar da
Yanarım, pişerim, gelirim sana; 
-Ihlamurlar çiçek açtığı zaman! ...
Ay Işığında Serenatlar  - Sıla Kitapları
<end>

<start>
Bilirsin ki burda değilim artık
Ihlamurlar çiçek açtığı zaman! ...
Gelir benim yüreğimde toplanır,
Dağların üstünden sıyrılan duman.
Bir yanım mosmordur, bir yanım beyaz,
Bir yanım karakış, bir yanım ilk yaz.
Can evime bakışların saplanır; 
-Ihlamurlar çiçek açtığı zaman! ...
Ihlamurlar çiçek açtığı zaman; 
Ne sen gurbetçisin, ne ben sılacı.
Senden gayrısına bakmam mümkün mü; 
Gözlerimi esir alan dağlardan.
Kapımı üç defa çalan postacı
“Adresinde yok! ” Diye notlar düşer,
Eski adresimde bir hüzün eser; 
-Ihlamurlar çiçek açtığı zaman! ...
Eski adresimse kurumuş bir gül,
Gizemli bir ıtır, domur domur kan,
Yaba yaba yelde savrulur gönül,
Firkatli turnalar geçer uzaktan.
Dalgınlığım debimetre tanımaz,
Başım çarpar bir gemi bordasına
Düşerim bir girdabın ortasına
-Ihlamurlar çiçek açtığı zaman! ...
Birden bezeklenir sevda haritam,
Ihlamurlar çiçek açtığı zaman...
Lâleler toplarım ben tutam tutam,
Bizim için çalar kıvrak bir keman.
Gök papatya, yer ise lâle bahçesi,
Aşka ışık dokur kuşların sesi.
Seninle hep aynı yerde oluruz; 
-Ihlamurlar çiçek açtığı zaman! ...
Kumaşı eprimiş üç mevsim geçer,
İlkyazla uyanır derin uyuyan.
Tan sesine cıvıldaşır serçeler,
Sevdadır anlıma namlu dayayan.
Havuzuma ay ışığı dökülür.
Bilirsin ki burda değilim artık,
Ruhum yağmur yağmur göğe çekilir; 
-Ihlamurlar çiçek açtığı zaman! ...
Gülde çiy damlası... Buzum sırçayım; 
Güneşe çarpınca param parçayım.
Bir gün Emirgân’dayım, bir Kanlıca’da,
Üsküdar’da, Beykoz’da, Çamlıca’da.
Şehir bir hançerken kan burgacında.
Mekâna sığar mı bu deli yürek? 
Bir sevda çeşmesi, bu deli yürek.
Baylanır, beklerken baygın düşerim; 
-Ihlamurlar çiçek açtığı zaman! ...
Ayışığında Serenatlar-Sıla Kitapları
<end>

<start>
(Aranağme)
Aşkın hem ateş hem yağmur olduğunu 
Kemiklerime kadar ıslanınca anladım…
Adildir Padişahım, yan tutmaz, emek yemez 
İnanıp erkine yaslanınca anladım…
Sınırları karıştırdım deliliğin met cağında 
Gerçeği, som gerçeği uslanınca anladım…
Fiziğini aşan yanık sesin yeni ufuklara 
Nasıl pençe vurduğunu, seslenince anladım…
Aşkın fotoğrafı gözlerimde fer / kanat 
Yürek sürekli zikir ile beslenince anladım…
Yaş dorukta, gönül hâlâ çıktığı yolun başında 
Başım dağlar gibi sislenince anladım….
Bahaeddin KARAKOÇ (Sürgün Vezirin Aşk Neşideleri – Dolunay Yay. Ankara – 2004)
<end>

<start>
Bir nehir geçeceksen, önce soyunmalısın,
Bir dağı çıkacaksan, soluklu olmalısın.
Madem ki niyetlisin, seferin kutlu ola! 
Caydırmayı düşünmem, ama derim ki sana:
Azıksız çıkma yola! ...
Seferin savaşaysa sağlam kuşanmalısın
Zaman öyle bir at ki ihmâle vermez mola! 
Erkenden daha erken uyan ki kazanasın
Mahmur “biraz daha”lar düğümü çok tuzaktır
Azıksız çıkma yola! ...
Pınarın gözü ise aradığın, sendedir.
Üzengiye sağlam bas, dizgini ele dola! 
Güz bahçelerinde gazel toplama, çiçek topla,
Boşa vakit öldürme, yarına kefilin yok
Azıksız çıkma yola! ...
Vuslatsa istediğin, in insanın içine
Ve çarşılarda dolaş Azrail’le kol-kola! 
Mezarlığa git düşün, düğünlere git ağla
Kanadın sızlasa da Uhud kadar ağır ol
Azıksız çıkma yola! ...
Öyle bir abdest al ki, su bile sarhoş olsun
Sen yaprak ve çiçek ol, gördüğün kuru dala
Hep gönül şehri onar, kâinata sevgi sun
Her ham söze sağır ol
Azıksız çıkma yola! ...
Nereye gidersen git, heybene gönül doldur
Bir kovan parçalama bir parmak acı bal’a! 
Yontuldukça yer kapla ve her zaman güzel kal,
Temiz ol, fazlanı at, eksiğini tamamla
Azıksız çıkma yola! ...
Bahaeddin KARAKOÇ (Ay Şafağı Çok Çiçek –Beyan Yay. İstanbul / 1998)
<end>

<start>
Yitirdiğim bir şey var, sende arıyorum,
Yüreğim bir madenci feneri, yol uçurum …
Yaklaşma diyorsan, peki umudum,
Bir daha kimseden sormayacağım seni; 
------Söz olsun! …
Akrep tutmuş gibi kirpiklerinin ucundan,
Beni görünce üşüyorsun, tamam …
Uğramam bir daha kamçılasa da kan,
Sana kör bakacağım, görmeyeceğim seni; 
------Söz olsun! …
Dağlara doğru uçan kuşlarla,
Tüm sırları soyulmuş nemli düşlerle,
Öfke çiçekleri getiren kışlarla,
Korkma, yokuşlarda yormayacağım seni; 
------Söz olsun! …
Kurtlar gibi ulusa da gönlüm ardından,
Sormayacağım yüzünü, izini yollardan …
Tüfeğimin namlusunun ucuna konan
Kınalı keklik olsan da vurmayacağım seni; 
------Söz olsun! …
Bir kuvvet iksiridir eski fotoğrafların,
Bakışların konuşur, kilitlense de dudakların.
Şimdi yol ayrımındayız, bakın
Af çıkmazsa eğer sarmayacağım seni; 
------Söz olsun! …
Elindedir, dönüştür bu ağıdı serenatlara,
Düş atları uçursun bizi bulutlara …
İki kılıç gibi dövüşürken akla kara,
Adak olsan da kurban vermeyeceğim seni; 
------Söz olsun! …
Bahaeddin KARAKOÇ (Kar Sesi- Ocak Yay. 1983)
<end>

<start>
Akşam olur mesafeler daralır
Yollar kilitlenir, sesler aydınlık
Bir rüzgâr eser ki türküyle ıslık
Dağlar geçit vermez yolcuya
Burası Anadolu'dur
Mektup yaz
Gün doğar, gün batar balam
Sen uzaksın
Sen uzaksın, gönül ister
Ağlar da avutulmaz
Akşam olur dağlar göbeğime oturur, 
İp boğazıma... sesim çıkmaz
Karanlıklar katleder kanım akmaz
Derim, şimdi biri kapımı vurur
Vurmaz
Burası Anadolu'dur
Sen uzaksın
Sen uzaksın, gönül ister
Ağlar da avutulmaz
Yıldızlar kınalı keklikler gibi suya iner
Korkarım ürkütmekten
Zayıfım, gidecek yeri bilmem
Saçların, gözlerin davet eder
Durulmaz
Burası Anadolu'dur
Zaman yorulur gönül yorulmaz
Ama sen
Sen uzaksın
Sen uzaksın balam, gönül özler
Beklerim, beklerim sabah olmaz.
<end>

<start>
Şükür ki sevgiliyle beraberiz 
Birlikte kotarır yer ve içeriz.
El-ele gezeriz sahil boyunca 
Martı olur, turna olur uçarız.
Denizi dinleriz dolunay vakti 
Uzak ufuklara yelken açarız.
Biz yıldız toplarken hava bozulur 
Yağmur başlar, yuvamıza kaçarız.
Bir toprak kokusu siner yuvaya 
Renk renk hülya kumaşları biçeriz.
Biz bize yaşarız maziyi, hâli 
Anılarla geleceğe göçeriz.
Gülümser dünyaya güz çiçekleri 
Gülümser, çevreye ışık saçarız.
Bahçelerden yansır eylülün yüzü 
Fasl-ı hazan der de fasıl geçeriz.
En olgun, en tatlı meyve sorulsa 
Meyveler içinde aşkı seçeriz.
KARAKOÇ, firkatten davacı olma 
Sübut delili az, dilde nâ-çarız! ...
Bahaeddin KARAKOÇ (Ben Senin Yusuf’un Olmuşum - Dolunay Yay. Nisan 2006 / ANKARA)  Bahattin Karakoç
Bahaeddin KARAKOÇ  (Ben Senin Yusuf’un Olmuşum - Dolunay Yay. Nisan 2006 / ANKARA)
<end>

<start>
Bir al-elma olsaydı
Eşit biçimde dilimler,
Paylaşırdık mutluluğu; 
“Şu senin
Bu benim! ” derdik.
Tadını çıkara çıkara
Eminirdik; 
Elma değil dilemezsin ki…
Küçücük bir çalışkuşu
Mutluluk.
Ne zaman gelir,
Ne zaman öter,
Ne zaman susar,
Nereye gider
Bilemezsin ki…
Bindikçe biner
Ağırlığı
Yalnızlığın.
Özlemin yangınlara dönüşür
İçin bir yanar, bir üşür.
“Geleceğim! ” dersin
Göz takvimde,
Söz askıda kalır.
Engel üstüne engel
Gelemezsin ki…
Beni sorma var’la yok arası.
Ey kara gözlerin çırası
Bütün mühletleri bitirdim,
Ben, beni yitirdim.
Gelsen de beni
Koyduğun yerde
Koyduğun gibi bulamazsın ki…
Kendimden biliyorum
Çok göçük altında kaldım,
Nice hülyâlara daldım.
Bir sevdaya kaptırdıysan yakanı
Bir daha kurtaramazsın ki…
Köprünün o yakasında sen,
Bu yakasında ben
Aynı ırmağı seyrediyoruz.
Hep bu vakitlerde
Nedir bizi yakan,
Nedir üşüten
Neden
Akla yakın cevap yok
Bulamazsın ki…
Yeniden,
Yeniden ilân ediyorum:
Yüreğimdeki  tomurcuk gülümsün
Ezgiler dokuyan.
Varı yoğu ayet ayet okuyan
Gönül dilimsin.
Gökte dolunay vardı 
Sözleştiğimizde; 
Gene var.
Bilmeyenler bilsin
Sevgilimsin.
Duyduğunu,
Dinlediğini
Beni anladığını biliyorum.
Başka türlü benim olmazsın ki…
Bahaeddin KARAKOÇ (Sürgün Vezirin Aşk Neşideleri – Dolunay Yay. – 2004)
<end>

<start>
Hangi yayla yeşil, nerde keklik çok
Gel seninle orda olalım çocuk.
Kayalar, kayalar... Sırt sırta vermiş; 
Kimi yeni mürit, kimisi ermiş.
Otlar dalgalansın biz yürüdükçe
Sular düze insin kar eridikçe,
Gün burnunda bana mavi mavi gül; 
Ağız-burun lâle, kaş ve göz sümbül.
Doruklardan doruklara sekelim,
Bir elim göklerde, sende bir elim; 
İkimizin yüreciği bir atsın,
Bizi gören bin katarak anlatsın,
Hangi yayla karlı, nerde çiçek çok
Gel seninle orda olalım çocuk.
Bulutlar, bulutlar iç-içe girmiş
Bulutlar ki göğe perdeler germiş; 
Çiğdem devşirelim, çiçek biçelim
Susayınca hep ezgiler içelim
Batmasın eline bir gül dikeni
Sen hep beni kolla, bense hep seni
Çıkıp yükseklerden taş bırakalım,
Kopan sese, kalkan toza bakalım,
Tavşanlar ürkerken bu gürültüden
Kaçan tavşanlara ıslıklar çal sen.
Hangi yayla yüce, nerde kavga yok
Gel seninle orda olalım çocuk; 
İster Maraş olsun, ister Erzincan,
Sonsuzluk düşüne set değil mekân,
Başın omzumda, omuzum gökte
Ölüm bir ak çiçek bu özgürlükte,
Yaşamaksa bir ışık cümbüşüdür,
Çağıl çağıl akan sevgi düşüdür.
Hani gökyüzünün toy vakti olur,
Kaynaşırlar yıldızlar bulgur  bulgur; 
En uzak nereyse ora gidelim,
Bulutları yara yara gidelim.
Hangi yayla serin, nerde bühtan yok,
Gel seninle orda uçalım çocuk.
Meşeler, ardıçlar, çamlar yan yana
Biz kanat çırpınca dursun divana.
Bir çift beyaz kartal, hey bu da nesi? 
Diyerek şaşırsın çobanın hepsi; 
İlk kez görüyoruz desin görenler,
Bütün oymaklarda dolaşsın haber.
Keşiş dağlarından görünsün İstanbul,
Bütün dağ gölleri ışırken pul pul.
Güzel dost, ey hüzne âşina yürek,
Gel gidelim keklik gibi sekerek.
B. KARAKOÇ (Bir Çift Beyaz Kartal)
<end>

<start>
Yaralı kuşumun kanadı
Dallara ağır geliyor.
Yere bassa ayağını
Yollara ağır geliyor.
Uzaktan gider bulutlar,
Çiçekken kurur umutlar,
Suna beklemek her bahar
Göllere ağır geliyor.
Nâçar, vurgun gönlüm nâçar,
Kurt kovalar, ceylan kaçar,
Ufuklar bir konar göçer
Çöllere ağır geliyor.
Yolcu yeler yeler yetmez,
Derdi olmayan kuş ötmez,
Hayattan şikâyet bitmez
Kullara ağır geliyor.
Vakti tırnakla kaşımak,
Kızıl alevde üşümek,
Yorgunlukları taşımak
Sallara ağır geliyor.
Sevda bana vurdu geçti,
Kıran geldi, kırdı geçti,
Desem ki ısırdı geçti
Yıllara ağır geliyor…
Bahaeddin KARAKOÇ (Leyl ü Nehar Aşk – TDV. Yay. Ankara / 1977)
<end>

<start>
Şimdi yalan çıkmanın utancını terliyorum 
Ortalık olabildiğince bir kör-duman. 
Ben kendi dumanımda boğulurken 
Beyaz ve siyah atlarını koşturmuş zaman; 
Ihlamurlar çiçek açmış 
Rüzgâr ıhlamurların türküsünü söylüyor 
Çıkıp bir yelkende oturmam mümkün değil 
Utancımın terleri kurumadan 
Zamanın dışına sarkamıyorum.
Ihlamurlar çiçek açmış, bense hâlâ burdayım 
Kavlimize göre böyle olmayacaktı, 
Muhakkak sana gelecektim bir çiçek vakti 
Yüreklerinde hasret, seslerinde hasret 
Turnalar geçiyor memleket memleket 
Bense çaresizlikten bir hurdayım 
Akbabaların döndüğü son çukurdayım 
Yaşanmamış bir gün, gün değil, 
suçu takvimlere bırakamıyorum.
Sebep bir değil, beş değil 
Ben birincisini söyleyeyim, ötesi kalsın 
Kaderin hükmü bu, temyizi olmaz 
Yaşanmış bir süreçtir sana rehin bıraktığım yaz, 
Yakamaz, yakıştıramazsın, bugün dün değil, 
vefasızlıkla ilgisi yok bunun efendim, 
Tek başıma çare üretmekten tükendim 
İş karışık, içinden çıkamıyorum.
’Gel' diyorsun sürgülüyken kapılar 
Mayın tarlasına düşmüş gibiyim 
Kasları, kanatları yanmış bir kuş gibiyim 
Geç geldi ve uzaktan geçti bu bahar 
Kaderin hükmü bu, nasıl geleyim 
Ne başım ayıktır, ne kılavuzum var 
Özüm dert evidir, düğün değil 
Senin havuzuna akamıyorum.
İki tarla arasında takım belirleyen 
Bir taş gibi oturup durdum bütün yıl 
Gelen şiir yağmurlarını da kapıdan çevirdim ben 
Bir gönül öne geçti, bir akıl 
Gel gör ki her zaman kaderin dediği oldu 
Bu işi bitirmem mümkün değil 
Şair dilim lâl şimdi 
Derdimi kolayca dökemiyorum.
Yüzüme tokat gibi yapışıyor bakışların 
Gözlerimi kapatsam da karşımda duruyorsun 
Ihlamurlar çiçek açmış salkım saçak 
Sen beni hep kendi sözümle vuruyorsun 
Ağlasam ıhlamurların dallarına kar yağacak 
Uzatsan da pasaportumun süresini 
Köprü su altında kaldı, bugün dün değil 
Kaçağım, yüzüne bakamıyorum.
<end>

<start>
Sen bir şarkıyı yorumlarken
Ayaklarım yerden kesilir benim
Yedi kat göklerde dolaşırken,
Başım bir yıldıza çarpar
Akkor kesilir bedenim...
Sen bir şiiri yorumlarken
Bense gök kuşağına binerim
Yüreğim kıpır kıpır bir kuştur artık! 
Dağın, vadinin üzerinde
Yağmurla yarış ederim…
Sen bir resmi yorumlarken
Boyalar canıma karışır benim
Figürler egemen zaman ve mekâna
Yer-gök türkü çiçeğidir
Yeşerten sensin güzelim...
Sen sustuğun vakit ilk yaz yok artık
Bereket de biter, sevda da biter
Birden çöküverir kış ve karanlık
Şarkısız, şiirsiz, resimsiz bir dünyaya dökülür
Kanatları kırılan türküler...
Bahaettin Karakoç (İlkyazda -Ocak Yayınları)
<end>

<start>
Âşıkım diyorum bir yere girerken
Bir yerden çıkarken âşıkım diyorum
Cümle âlemin bana bakışı değişiyor
Eşyanın nakışı değişiyor
Suların akışı değişiyor
Ey sevgili; 
Yüreğim sevgine kelepçeli
Aklım senin için çıldırıyor
Kokunu alan gönlüm bir düğün evidir
Şikâyet etmekten utanırım
Ritmin kaynağı sen olunca
Yüreğimin yakarışı değişiyor.
Âşıkım diyorum adımı soranlara 
Nerden gelip nereye gittiğimi 
Merak edenlere, âşıkım diyorum 
Ne zaman bir cönkte, bir güldestede 
Sana yaraşır bir güzelleme okusam 
Sesimin dokusu değişiyor
Hasretin, vuslatın kokusu değişiyor
 Ey sevgili; 
Yüreğim sana mahkûm olalı 
Her zora severek katlanıyorum 
Sevginin ışığı senden olunca 
Hayatımın seyri değişiyor
Âşıkım diyorum bulutlara bakıp
Rüzgâra, ırmağa, dağa, ovaya
Ben âşıkım diyorum
Gözlerime yıldız yağmurlan yağıyor
Güneşin  içinden bir başka güneş doğuyor
Yüreğim kuş oiup kuşlara karışıyor
İklimin adı değişiyor 
Ey sevgili; 
Yüreğim sana sevdalanalı
Ne yalnızlık çeker ne dertlenirim
Bağlanmanın merkezi sen olunca
Hayatın tadı değişiyor.
Bahaeddin KARAKOÇ (Aşk Mektupları – Dolunay Yay. Nisan 1999 / ANKARA)
<end>

<start>
Yarına hükmüm geçmez, heybemde azığım yok
Ecel pusuda bekler ve benim acelem var.
Karanlığın çiğ sesi kalkansız karşılanmaz
Çırpınır tutunacak dalı olmayan kuşlar
Benim  de acelem var! ...
Yırtık bir paraşütle gökten atlamak olmaz
Toprak kucak açsa da düşmeden donar kanın.
Mum eriyip bitiyor, zaman deli bir rüzgâr
Son nefes ki takvimde hasatı ölü bir yaz
Ve benim acelem var! ...
Bir bineğim olsun ki rüzgârdan hızlı uçsun
Yeri göğe bağlasın som tevhid urganıyla.
Üstüme kar yağarken içimden tepsin bahar
Dost gönlümü ısıtsın yıldızlı yorganıyla
Benim ki acelem var! ...
Aynayı ayna yapan ışık ile gören göz
Tara kâküllerini çökmeden karanlıklar.
Kuş kafesten uçanda dövünmek neye yarar
Bir kez orman yanmasın neye yarar kül ve köz
Bundan ki acelem var! ...
Şeytanı karıştırma, hep sağlam pusat kuşan
“Biraz daha! ” diyenin avını uyku taşlar.
Yörük atlar aksamaz besmele göynüğünde
Son dergâhta yavaşlar
Ve benim acelem var! ...
Yarın için tapum yok, Hakk’tan gayri kapım yok! 
Hamurum mayalandı ve benim acelem var! ...
Her şiirde ruhumu ateşlere veririm
Bir yandan balım akar, bir yandan torçum akar
Yüzü ak gitmek için bu günden acelem var! ...
Bahaeddin KARAKOÇ (Ay Şafağı Çok Çiçek –Beyan Yay. İstanbul / 1998)
<end>

<start>
Eprimiş giysiler gibi hüzünlü, yorgun
Ve dopdolu bir hâlin var ki anlarım anlatamam! ...
Seslensem dökülecek gülleri gözlerinin
Bu bir deli bahar ki anlarım anlatamam! ...
Has kokunu bir rüzgâr yaralamış süt çağı
Bu öyle bir rüzgâr ki anlarım anlatamam! ...
Yüreğinin parkına ışık ekerken kuşlar
Bu sevdada ne var ki anlarım anlatamam! ...
Ey canımın toprağı, sevincimin kumaşı! 
Bu çokluk o kadar ki anlarım anlatamam! ...
Gökleri kucaklarım senin esenliğine
Bu sevgi bir pınar ki anlarım anlatamam! ...
Yüreği yaka yaka derinden akmak nedir? 
Gülüm, KARAKOÇ der ki anlarım anlatamam! ...
Bahaeddin KARAKOÇ (Ay Şafağı Çok Çiçek -Beyan Yay. İstanbul / 1998)
<end>

<start>
Mürşidimi soranlara, hep seni tarif ettim,
Her zaman dizlerinin dibiydi, benim mektebim; 
Ben tuttum sabırla çile çile yazdım...
Çeksen bile koruyucu kanatlarını üstümden,
Senin öğrettiklerinle şimdi ben ayakatayım; 
Anlarsın, bu şiiri sana yazdım...
Her gece yıldızları yakan elimsin diye,
Beynime, yüreğime tercüman dilimsin diye
Adını adımla bile bile yazdım...
Dil susunca uğuldar içimizde ki mağara,
Gönül Mansur gibi bin kez çekilip dara; 
Anladım adını güle yazdım...
Şair oğlu şairim, redd-i miras hakkım yok,
Gider gittiği yere, yaydan fırlayan ok; 
Bunu her menzile yazdım...
<end>

<start>
Köşeyi dönerken gölgeni gördüm
Yüreğim çarpmaya başladı güm güm
Ey göçmen şiirim, masalım, öyküm
Hep peşinden koşturup duruyorum.
Yettim-yeteceğim derken çağ kuşluk
Bir türlü dolmuyor bu ara boşluk
Başıma vuruyor aşktaki hoşluk
Feleğin çarkını durduruyorum.
Bir kaşık aş ne ki kırk yıllık aca; 
İnsansız evlerde tüter mi baca? 
Zalim bir oyundur köşe kapmaca,
Her zaman cezayı ben görüyorum.
Şu bağlı bahtımı çözmeyi dene,
Yüreğimle çiftleş, gezmeyi dene; 
Vuslat hangi güne, yazmayı dene; 
Hep meçhul semtlerde ben yürüyorum.
Gölgen ak zambağa dönüştü birden,
Bir daha geçmedin geçtiğin yerden,
Sen ünlersin diye şu tepelerden
Saatimi kurup ayarlıyorum…
<end>

<start>
Nerdesin tedirginliğimi öpen güzel, 
Bağbozumu sal-sal üzümler tepen güzel?
Sen gelirsin diye yürek sürdüm fırına, 
Çam çanağa bengi-bengi özedim kına...
Sürmeli keçiden süt sağdım iki güğüm 
Hasretinle hayâlinle oldum kördüğüm.
Bir cevizden bir cevize salıncak kurdum 
Ve her yöne, çift haberci kuşlar uçurdum,
Kuyuda soğuttum taze nar şurubunu 
Kanımla, sevgimle kardım çöreklik unu,
Sana sunacağım çiçekler hepten taze 
Şiirler-ezgiler kanat vurur öze...
Can-evimi ne döşedim, eh bir göresin
Gel ki yaprak döken dallar tekrar göversin.
Aşk yoksa dünyamızda, bu dünya da yalan 
Ben anamdan âşık doğdum, yüreğim talan.
Doğduğum gibi ölmektir arzum emelim 
Ki beş vakit Allah'a açıktır ellerim.
Küfür bir bayraktır inkâr sitelerinde 
Bizim sınırlarımızın ötelerinde...
Hep akılla dostuz, ak-yürekle dostuz biz 
Kin tutmaz, kirlenmez, nurdur bizim içimiz.
Seni bekliyorum gönlümün merkezinde, 
Her gün daha inançlı, aydınlık ve zinde
Gel artık bütünleş, ey can, ey yarım elma 
Vadide kurtlar geziyor, sakın geç kalma! ..
Bahaeddin KARAKOÇ (Kar Sesi –Ocak Yay.  1983 / ANKARA)
<end>

<start>
Beş vakte yeşeren kutsal orman
Yaprak yaprak ellerim
Yapışmış aşk atının gök yelesine
Pamuk sularında ak-pâk ellerim…
Öylesine insan ve Müslüman ki
Öylesine dost, öylesine can ki
Ve öylesine yakın ki
Allah’a, adak ellerim…
Her sabah kaktığımda turfanda
İki esrik ak kuğudur abdest sularında
Kelle sökmeye başlar iman tarlamda
Başak başak ellerim…
Yalan yok, korku yok, kin yok
Döküldü dünyanın ham cümbüşüne
Sonsuza kol atmanın düşleri
Bayrak bayrak ellerim…
Anaç keklik gibi kızgın yatanda
Yüreğimin üstüne üstüne
Besmele göynüğüdür Kur’ân tutanda
Sanki tutmaz öper, dudak ellerim…
Beş vakte yeşeren kutsal orman
Dal budak yaprak ellerim
Vığıl vığıl ışıklarla konuşur
Cümle kötülükten uzak ellerim…
Bahaeddin KARAKOÇ  (Ay Şafağı Çok Çiçek- Beyan Yay.  İstanbul / 1998)
<end>

<start>
Aşk deyince duman çöker gözlere
Vuslat sana,hasret bana gülümser
Ruhum pervazlanır nebülözlere
Ay sulara,toprak cana gülümser
Her gece dolaşık düşler görürüm
Gölgemi gittiğim yere sürürüm
Her sabah duyduğum sese yürürüm
Dil ehline,göz civâna gülümser
Ha gayret de bıçkın gönül ha gayret
Yüksel gök katına,arz’ı seyran et
Sırt sırtadır dünya ile ahiret
Zemin berkse hep tavana gülümser
Ses atları alışınca eyere
Süvariler hazır demek sefere
Önde giden artta gelen nefere
Aras nehri Nahçivan’a gülümser
Ağrı göğe bakar,Kars’sa Iğdır’a,
Rüzgâr bulut toplar yağmur yağdıra
Dağlar da,kentler de hep sıra sıra
Erzurum’sa Erzincan’a gülümser
Yiğitler kadaya karşı duranda
Rüzgârlar uğuldar ulu Turan’da
Ay’ın şavkı yüreklere vuranda
Yüce dağlar âsümâna gülümser
<end>

<start>
Tepeler gözüme şakul görünür 
Ay bir civan, bulut kakûl görünür.
Hangi atın eyerinden doğrulsam 
Her yaprak sarı bir bülbül görünür.
Tarifi zor gönlümdeki güzelsin, 
Kaşları yay, saçları tül görünür.
Görende mi hüner, görünende mi? 
Isırgana baksam sümbül görünür.
Ufku boylar her busenin alevi 
Ve her ateş kızıl bir gül görünür.
Gönül, dostun kokusunu alınca 
Değnekten at yahşi düldül görünür.
Aşkın darasını düşsem özümden 
Kuru ömrüm bir avuç kül görünür.
Aşk merkezli KARAKOÇ'un gözüne 
Bütün yorgun aylar eylül görünür…
Bahaeddin KARAKOÇ  (Ben Senin Yusuf’un Olmuşum - Dolunay Yay. Nisan 2006 / ANKARA)
<end>

<start>
Has bahçeyi sardı dikenle ayrık,
Ağa da, kâhya da başına buyruk.
Mukaddes ülküler ölü yatarken,
Herkesin koştuğu hep yağlı kuyruk! ...
<end>

<start>
(ziya Gökalp Malta'da sürgünde iken, Ali Kemal'in yazdığı
düşmanca yazılara bu şiirle cevap vermiştir.)
Ben Türküm! diyorsun, sen Türk değilsin! 
Ve İslamım! diyorsun, değilsin İslam! 
Ben, ne ırkım için senden vesika, 
Ne de dinim için istedim ilam!
Türklüğe çalıştım sırf zevkim için, 
Ummadım bu işten asla mükafat! 
Bu yüzden bin türlü felaket çektim, 
Hiç bir an esefle demedim: Heyhat!
Hatta ben olsaydım: Kürd, Arap, Çerkes; 
İlk gayem olurdu Türk milliyeti
Çünkü Türk kuvvetli olursa, mutlak, 
Kurtarır her İslam olan milleti!
Türk olsam olmasam ben Türk dostuyum, 
Türk olsan olmasan sen Türk düşmanı! 
Çünkü benim gayem Türkü yaşatmak, 
Seninki öldürmek her yaşatanı!
Türklük, hem mefkurem, hem de kanımdır: 
Sırtımdan alınmaz, çünkü kürk değil! 
Türklük hadimine 'Türk değil! ' diyen
Soyca Türk olsa da 'piçtir', Türk değil!
<end>

<start>
Nabızlarımda vuran duygular ki tarihin
Birer derin sesidir, ben sahifelerde değil
Güzide, şanlı, necip ırkımın uzak ve yakın
Bütün zaferlerini kalbimin tanininde
Nabızlarımda okur, anlar, eylerim tebcil.
Sahifelerde değil, çünkü Atilla, Cengiz
Zaferle ırkımın tetviç eden bu nasiyeler, 
O tozlu çerçevelerde, o iftira amiz
Muhit içinde görünmekte kirli, şermende; 
Fakat şerefle numayan Sezar ve İskender!
Nabızlarımda evet, çünkü ilm için müphem
Kalan Oğuz Han'ı kalbim tanır tamamiyle
Damarlarımda yaşar şan-ü ihtişamiyle
Oğuz Han, işte budur gönlümü eden mülhem:
Vatan ne Türkiyedir Türklere, ne Türkistan
Vatan, büyük ve müebbet bir ülkedir: Turan
<end>

<start>
Anneye karşı gelmeyelim,
Nergis çiçeği gibi,
Ne güzel kokarlar,
Ellerinde çiçek çok güzel durur.
<end>

<start>
Uydurma söz yapmayız, 
Yapma yola sapmayız, 
Türkçeleşmiş, Türkçedir; 
Eski köke tapmayız.
Türklüğün vicdanı bir; 
Dîni bir, vatanı bir; 
Fakat hepsi ayrılır
Olmazsa lisanı bir.
<end>

<start>
Elimde tüfenk, gönlümde iman,
Dileğim iki: Din ile vatan...
Ocağım ordu, büyüğüm Sultan,
Sultan'a imdâd eyle Yârabbi! 
Ömrünü müzdâd eyle Yârabbi!
Yolumuz gaza, sonu şehâdet,
Dinimiz ister sıdk ile hizmet,
Anamız vatan, babamız millet,
Vatanı ma'mur eyle Yârabbi! 
Milleti mesrur eyle Yârabbi!
Sancağım tevhid, bayrağım hilâl,
Birisi yeşil, ötekisi al,
İslâm'a acı, düşmandan öc al,
İslâm'ı âbâd eyle Yârabbi! 
Düşmanı berbâd eyle Yârabbi!
Kumandan, zabit, babalarımız.
Çavuş, onbaşı, ağalarımız.
Sıra ve saygı, yasalarımız.
Orduyu düzgün eyle Yârabbi! 
Sancağı üstün eyle Yârabbi!
Cenk meydanında nice koç yiğid,
Din ve yurd için oldular şehid,
Ocağı tütsün, sönmesin ümid,
Şehidi mahzun etme Yârabbi! 
Soyunu zebun etme Yârabbi!
<end>

<start>
Bir ülke ki camiinde Türkçe ezan okunur,
Köylü anlar manasını namazdaki duânın.
Bir ülke ki mektebinde Türkçe Kur'ân okunur.
Küçük büyük herkes bilir buyruğunu Hüdâ'nın.
Ey Türkoğlu, işte senin orasıdır vatanın!
Bir ülke ki toprağında başka ilin gözü yok,
Her ferdinde mefkure bir, lisan, âdet, din birdir.
Meb'üsânı temiz, orda Boşolar'ın sözü yok,
Hududunda evlatları seve seve can verir; 
Ey Türkoğlu, işte senin orasıdır vatanın!
Bir ülke ki çarşısında dönen bütün sermaye,
San'atına yol gösteren ilimle fen Türk'ündür; 
Hirfetleri birbirini daim eder himaye; 
Tersaneler, fabrikalar, vapur, tren Türk'ündür,
Ey Türkoğlu, işte senin orasıdır vatanın!
<end>

<start>
Çocuktum, ufacıktım,
Top oynadım,acıktım.
Buldum yerde bir erik,
Kaptı bir Ala Geyik.
Geyik kaçtı ormana,
Bindim bir ak doğana.
Doğan, yolu şaşırdı,
Kaf Dağından aşırdı.
Attı beni bir göle; 
Gölden çıktım bir çöle,
Çölde buldum izini,
Koştum, tuttum dizini.
Geyik beni görünce,
Düştü büyük sevince.
Verdi bana bir elma,
Dedi, dinlenme, durma.
Dağdan yürü, kırdan git,
Altın Köşke çabuk yet.
Seni bekler ezeli,
Orda dünya güzeli.
Bin yıllık çile doldu! 
Bunu dedi, kayboldu.
Yedim sırlı elmayı,
Gördüm gizli dünyayı.
Gündüz oldu, geceler; 
Ak sakallı cüceler,
Korkunç devler hortladı,
Cinler, cirit oynadı.
Kesik başlar yürürdü,
Saçlarını sürürdü.
Bir de baktım, melekler,
Başlarında çiçekler.
Devlere el bağlıyor,
Gizli gizli ağlıyor.
Kılıcımı çıkardım,
Perileri kurtardım.
Kurtardığım periler,
Adım adım geriler,
Kanadını açardı,
Selam verir, kaçardı.
Az, uz gittim, dolaştım,
Altın Köşke ulaştım.
Bir kapısı açıktı,
Öteki kapanıktı.
Kapalıyı açarak,
Açığa vurdum kapak.
At önünde et vardı,
İt, ot yemez ağlardı;
Otu ata yedirdim,
Eti ite yedirdim.
Açtım bir elmas oda; 
Dev şahı uykuda
Gördüm, kestim başını,
Dedim, Ey dev nerede?
Nerede Dünya Güzeli? 
Dedi, Elinde eli!
Döndüm, baktım. Bir Kırgız
Elbiseli güzel kız.
Durmuş, bakar yanımda,
Şimşek çaktı canımda.
Güldü, dedi, Türk Beyi! 
Tanıdın mı geyiği?
Kimse, beni bu devden
Alamazdı. Ancak sen,
Kaya deldin, dağ yardın,
Geldin, beni kurtardın.
Ah o imiş anladım,
Sevincimden ağladım,
Dedim, Turan Meleği! 
Türkün yüce dileği!
Yüz milyon Türk bu anda
Seni bekler Turanda.
Haydi, çabuk varalım,
Karanlığı yaralım;
Sönük ocak canlansın,
Yoksul ülke şanlansın
İndik, iti okşadık,
At sırtına atladık.
Geçtik nice dağ, kaya,
Geldik Demirkapıya.
Kapanması, çok yıldı,
Açıl! dedim, açıldı.
Yol verince gizli yurt,
Aldı bizi Bozkurt,
Kaf Dağından geçirdi,
Türk Eline getirdi.
<end>

<start>
Uyu yavrum, uyanacak günler var,
Yarınları gözetleyen dünler var.
Baban şehit izlerinde ünler var.
O izlerde sen de dolaş
Öç gününe sen tezce ulaş
Uyu yavrum, tepesinde haç yatan
Camiler vardır bu mu seni ağlatan?
Dayanamaz çiğnenmeye bu vatan
Camilere götür hilal,
Hem yurdu, hem de öcünü al.
<end>

<start>
Türk Oğullarına
Düşman yine öz yurduna el attı, 
Mezarından ata'n kılıç uzattı, 
Yürü diyor, hakkı zulüm kanattı,
Attilâ'nın oğlusun sen unutma! 
Medeniyet deme, duymaz o sağır; 
Taş üstünde taş kalmasın durma kır: 
Kafalarla düz yol olsun her bayır, 
Attilâ'nın oğlusun sen unutma!
Koş, Pilevne yine al bayrak taksın, 
Gece gündüz Tuna suyu kan aksın, 
Yaksın kahrın, bütün Balkan'ı yaksın; 
Attilâ'nın oğlusun sen unutma!
<end>

<start>
Çoban kaval çaldı,sordu bülbüle:
“Sürülerin hani,ovan nerede? ”
Bülbül sordu,boynu bükük bir güle:
“Şarkılarım hani,yavrum nerede? ”
Ağla çoban ağla.Ovan kalmadı.
Göz yaşı dök bülbül,yuvan kalmadı.
Çoban dedi:”Ülkeler hep gitse de,
Kopmaz bende Anadolu Ülkesi,”
 Bülbül dedi:”Düşman Hased etse de
İstanbul da şakıyacak Türk sesi”
Çalış çoban,kurtar öz yurdunu.
Şairlerden topla,bülbül bir ordu.
Çoban dedi:”Edirne’den ta Van’a
Erzurum’a kadar benim mülklerim.”
Bülbül dedi:”İzmir,Maraş,Adana,
İskenderun,Kerkük en saf Türklerim”
Sarıl çoban,Sarıl.Mülkü bırakma.
Yad elinde,bülbül,Türk’ü bırakma.
Çoban dedi: Sürülerin hep kaçsa
Benim sürüm var, kaçmaz, adı Türk ili.
 Bülbül dedi: “Şarkı ölsün, yok tasa; 
Türkülerim yaşar söyler halk dili.
Yalvar çoban,yalvar.İlin kurtulsun.
Dile haktan,bülbül,dilin kurtulsun.
<end>

<start>
Atanın içkisi köpüklü kımız, 
Arpa suyu içme! dedi bir Kırgız!
Evinin yemişi erikle elma, 
Komşunun bağından hurmayı alma!
Başka dile uymaz annenin sesi, 
Her sözün ararsan vardır Türkçesi!
Duymadan düşünme, görme sezmeden, 
Kendi duygun olsun usunu yeden!
Dile, yap! Tanrı'nın sensin bileği, 
Göktürk'ün sendedir yüce dileği!
Demir sana tapar, şimşek baş eğer, 
İsteme, sen yarat; görme, sen göster!
<end>

<start>
Sürüden koyunlar hep takım takım
Ayrılmış, sürüde kalmamış bakım;
Asmanın üzümü dağılmış; salkım
Olmak ister, fakat bağban nerede?
Gideyim, arayım: çoban nerede?
Yüce dağlar çökmüş, belleri kalmış,
Coşkun ırmakların selleri kalmış,
Hanlar yok meydanda, illeri kalmış,
Dü.enler çok ama, kalkan nerede?
Gideyim arayım: Hakan nerede?
III
Türk yurdu uykuda ey düşman sakın!
Uyuyan ülkeye yapılmaz akın.
Tan yeri ağardı, yiğitler kalkın.
Bakın yurd ne halde, vatan nerede?
Gideyim arayım: yatan nerede?
Herkesin gözünde vatan öz yurdu,
Çitlerin yağısı, derenin kurdu,
Yad iller, Turan'da hanlıklar kurdu,
Turan'dan yadları koğan nerede?
Gideyim arayım: ogan nerede?
<end>

<start>
Kurt kocadı, kötürüm oldu, 
Bunu sezen bir genç atı
Yakaladı kurdu yoldu, 
Dedi: 'Haydi tüysüz dayı,
Yürü, yine yiğitlik sat; 
Dar et bize yeşil yurdu! '
Piçlerine dedi: 'Fırsat
Kaçırmayın, boğun kurdu! '
Zavallı kurt öldü, inde
Beş yavrusu kaldı öksüz
Fakat bir kaç yıl içinde
Bunlar birer yiğit, gürbüz
Kurt olarak saldırdılar, 
Yeşil yurttan ayıların
Vücudunu kaldırdılar.
Çocuklarım ibret alın: 
Her bugüne var bir yarın!
<end>

<start>
Biz Türk Han'ın beş oğluyuz,
 Gök Tanrı'nın öz kuluyuz,
 Beş bin yıllık bir orduyuz,
 Turan yurdu durağımız!
Ak ordumuz sola gitti,
 Üç hakanlık tesis etti,
 "Medi", "Sümer Akad", "Hitti"
 Bu üç şanlı oymağımız!
Birincisi Azerbaycan,
İkincisi Geldanistan,
 Üçüncüsü Arz-ı Kenan,
 Fışkırdı üç kaynağımız!
Gök ordumuz sağa vardı,
Çin’i baştan başa sardı,
Hiyong-nular bu Hanlardı,
Set olmadı tutağımız!
Kara ordu gitti, İskit,
 Ülkesinde yaptı bir çit.
 "Atilla ol, Şalon’a git",
 Sözü oldu adağımız!
Kızıl ordu dağlar aştı,
Efganlarla çok savaştı,
Bir alayı Hind’e taştı,
Sind oldu bir ırmağımız.
Sarı ordu tekin durdu,
Şehir yaptı, çiftlik kurdu,
 Uygurların bu iç yurdu,
 Kaldı ana toprağımız!
Yüce Tanrı Oğuz Han’ı,
Göndererek Türk hakanı,
Birleştirdi beş Turan’ı,
Doğdu güneş sancağımız!
Oğuz Han’dan sonra Hanlar
 Kazandılar yüce şanlar,
 Bilinmek için bu boş anlar,
Şahnamedir sorağımız,
Yıllar geçti bir an geldi,
 Türk Tahtına İlhan geldi,
 Sağdan, soldan düşman geldi,
 Kurulmuştu tuzağımız.
Verilmedi bir dem soluk,
 Kanlar aktı oluk oluk,
 Öldü bütün çoluk çocuk,
 Han, Bey, Çeri, Uşağımız.
Yalnız Nököz ile Kıyan
İki kızı alıp yayan,
 Bir sarp dağa attılar can
 Bunlar oldu kaçağımız.
Dağdan dağa hep gizlice,
 Yürüdüler beş-on gece,
 Bir tan vaktı gayet ince,
 Bir iz oldu uğrağımız!
Bu iz yolu çok uzattı,
Sonra Alageyik çattı,
Bir dik yardan bizi attı,
Kanadı her bucağımız!
Bir de baktık yeşil bir bağ
Her tarafi bir yüce dağ,
Geniş, fakat sıkı bir ağ,
Dedik ne hoş bu ağımız!
Alageyik çayır yerdi
 Yavrusunu emzirirdi,
 Bizi gördü meme verdi,
 Oldu Ana Kucağımız!
Dörtyüz sene burda kaldık,
 Geyik arttı, biz çoğaldık,
 Çıkamadık İşe daldık,
 Pek şenlendi konağımız!
Elma,erik çoktu yedik,
 Demir bulduk, ör işledik,
 "Bir gizli yol bulsak" dedik,
 Dağ delerdi bıçağımız!
Kurt’tan hali iken bu yurt,
 Bir gün peyda oldu bir kurt,
 Bir geyiğe attı avurt,
 Gördü çoban yamağımız!
Kurt bir delik buldu,gitti,
 Bir demirci takip etti,
 Ocak yaktı taş eritti,
 Açıldı yol kapağımız!
Büyük sevinç, büyük müjde,
 Bayram yaptık kentte,köyde,
 Torun, oğul, baba, dede,
 Büyüğümüz, ufağımız!
Demircye Bozkurt dendi
 Han tanıldı,taç giyildi,
 Yoldan önce kendi indi,
 Sağ elinde bayrağımız!
Börteçine kurdun adı,
Ergenekon yurdun adı,
Dörtyüzsene durdun hadi,
 Çık ey, yüzbin mızrağımız!
Oldu sana Kaf bu eşik,
 Tarih kaldı delik,deşik,
 Artık yeter bu taş beşik,
 Oldu körpe yatağımız!
Uzaklarda hoş ülkeler,
 Issız yurtlar seni bekler,
İşte Kıpçak, işte Kaşgar,
 Ta karşıda Gökdağ’ımız!
Tarhandağı gözler seni; 
 Tanrı orada sözler seni,
 Dört asırdır özler seni,
 Tukin dağda otağımız!
Turan, eski toprak bize; 
 Hind, bir altın konak bize; 
 Çin köşkleri kışlak bize,
 Tuna boyu yaylağımız!
Yunus gibi çıktık Hut’tan! 
 Büyük yurda küçük yurttan,
 Geyik girdik, doğduk kurttan.
 Kılıç oldu orağımız!
Sartlık gitti, Uygurlandık.
 Soyumuzla gururlandık.
Şamanlardan uğurlandık.
 Pirler oldu yardağımız!
İlk yayıldık: Beşbalık’a! 
 Karakurum, Elmalık’a
 Çin başladı zorbalığa,
 Ezdi onu tokmağımız!
Sağa sola gitti ordu; 
 Hind’e, Rum’a bir baş vurdu.
 Altın yuta düzen kurdu.
 Yine eski yasağımız!
Alplerimiz girdi harbe,
 Düşmanlara attı darbe; 
Şimal, cenup, şarka, garbe,
 Akın etti kısrağımız!
Türk ayağı hangi yurda,
 Basmışsa baş eğdi kurda! 
“Gökhan orda, Akhan burada! ”
Dedik gitti ayağımız!
Tümen, Çin’e akın etti.
 Efrasiyab, Rum’a gitti.
 Tomris adı göğe yetti.
 Hüsrev oldu tutsağımız!
Teleleri, Aktürkman’ı
Toplamıştı Soğd’un Hanı,
Çapul etti Eşkân(i) , yân’ı
Sevinç adlı soğdağımız!
İlhan Mokan, Bilge Kağan,
 Gaznevi’den Mahmut Sultan,
 Selçuklulardan Alparslan Han,
 Birer şanlı koçağımız!
Askerliği gördü atsız.
 Harzem Şah’ı oldu atsız.
 Bugün hakan, dün bir adsız:
 Böyle kayar kızağımız!
Tonguz, Çin’e hakan oldu.
 Hıtay Türk’ü üryan oldu.
İlk düşünen Gür Han oldu,
“Birleşmeli ocağımız”!
Cengiz bunu tasarladı.
Dört bucağa ılgarladı.
Türk soyunu toparladı,
Turan oldu öz bağımız!
Oğuz Han’dan beri mühmel,
 Kalmış idi büyük emel.
 Yüce dilek uzattı el.
 Ele geçti arağımız!
Gökten yüce yıldızımız! 
 Bir devr açtı her hızımız! 
 Atilla bir Kırgız’ımız! 
 Timurleng bir Kazak’ımız!
Fatih aldı İstanbul’u.
 Babür, Hind’e eğdi yolu.
 Nadir sarstı sağı solu…
Oldu bir son taslağımız!
Bundan sonra talih döndü,
 Yıldızımız yine söndü,
 Karşımızda Rus göründü…
Kesildi yurt otağımız!
Kırım, Kazan heder oldu! 
 Tuna, Kafkas beter oldu! 
 Türkistan’da neler oldu? 
İşitmedi kulağımız!
Yurt girince yâd eline,
 Ergenekon oldu yine! 
 Çıkmaz mı bir Börteçine? 
 Nurlanmaz mı çerağımız…
<end>

<start>
Güzel dil Türkçe bize,
Başka dil gece bize.
İstanbul konuşması
En sâf, en ince bize.
Lisanda sayılır öz
Herkesin bildiği söz; 
Ma'nâsı anlaşılan
Lûgate atmadan göz.
Uydurma söz yapmayız,
Yapma yola sapmayız,
Türkçeleşmiş, Türkçedir; 
Eski köke tapmayız.
Açık sözle kalmalı,
Fikre ışık salmalı; 
Müterâdif sözlerden
Türkçesini almalı.
Yeni sözler gerekse,
Bunda da uy herkese,
Halkın söz yaratmada
Yollarını benimse.
Yap yaşayan Türkçeden,
Kimseyi incitmeden.
İstanbul'un Türkçesi
Zevkini olsun yeden.
Arapçaya meyletme,
İran'a da hiç gitme; 
Tecvîdi halktan öğren,
Fasîhlerden işitme.
Gayrılı sözler emmeyiz,
Çocuk değil, memeyiz! 
Birkaç dil yok Tûran'da,
Tek dilli bir kümeyiz.
Tûran'ın bir ili var
Ve yalnız bir dili var.
Başka dil var diyenin,
Başka bir emeli var.
Türklüğün vicdânı bir,
Dîni bir, vatanı bir; 
Fakat hepsi ayrılır
Olmazsa lisânı bir.
<end>

<start>
Düşman yine öz yurduna el attı, 
Mezarından Ata'n kılıç uzattı, 
Yürü diyor, hakkı zulüm kanattı, 
Attilâ'nın oğlusun sen unutma!
Medeniyet deme, duymaz, o sağır; 
Taş üstünde taş kalmasın durma kır: 
Kafalarla düz yol olsun her bayır, 
Attilâ'nın oğlusun sen unutma!
Koş, Plevne yine al bayrak taksın, 
Gece gündüz Tuna suyu kan aksın, 
Yaksın kahrın, bütün Balkan'ı yaksın; 
Attilâ'nın oğlusun sen unutma!
<end>

<start>
Bu halkın başında bir kahraman var, 
Şan onundur ama millete yarar. 
Haklıdır bu şandan korksa düşmanlar 
Dostlardan da varmış tiksinen, niçin? 
Arttıkça bu dâhi Türk'ün şöhreti 
Dağılan milletin arttı vahdeti 
Sulhta da faydalı böyle kuvveti 
Yıpratmak daha harp bitmeden niçin? 
Toplandı Lozan'da dostlar, düşmanlar 
Lloyd George saçıyor yine bühtanlar 
Lâzımken müttehit olmak bu anlar 
Ayrılanlar varmış sürüden niçin? 
Millet fedâidir kahramanına 
Kim taş atabilir onun şanına? 
Dil uzatma sakın Türk aslanına! 
Anlatayım sana bilmezsen niçin...
O millî dehanın tam Kemâl'idir
Türk'ün hem celâli, Hem cemâlidir
Mefküre görünmez, o timsâlidir
Mefküreye çattın, söyle sen niçin? 
Uyanık bulunun ey Türk gençleri! 
İrtica sevemez bu hür rehberi 
Susturun mantıkla, kin güdenleri 
Borcumuz savaşmak ebeden, niçin? ...
<end>

<start>
Sular çağlarken baharda
Ben o yar ile konuştum
O zaman gönül o yerde
Ateş aldı ben tutuştum
Sevdası kalbe yer etti
Kancasın sineme attı
Muhabbetim sevdam arttı
Bir tükenmez aşka düştüm
Bülbül gibi her dem sabah
Durmaz Veysel çeker ah ah
Ölüm ayrılıktan mubah
Ben bu candan dünden geçtim
<end>

<start>
Anlatamam derdimi dertsiz insana
Derd çekmeyen dert kıymetin bilemez
Derdim bana derman imiş bilmedim
Hiçbir zaman gül dikensiz olamaz
Gülü yetiştirir dikenli çalı
Arı her çiçekten yapıyor balı
Kişi sabır ile bulur kemali
Sabretmeyen maksudunu bulamaz
Ah çeker aşıklar ağlar zarınan
Yüce dağlar şöhret bulmuş karınan
Çağlar deli gönül ırmaklarınan
Ağlar ağlar göz yaşların silemez
Veysel günler geçti yaş altmış oldu
Döküldü yaprağım güllerim soldu
Gemi yükün aldı gam ilen doldu
Harekete kimse mani olamaz
<end>

<start>
Aldanma cahilin kuru lafına
Kültürsüz insanın külü yalandır
Hükmetse dünyanın her tarafına
Arzusu hedefi yolu yalandır
Kar suyundan süzen çeşme göl olmaz
Gül dikende biter diken gül olmaz
Dız dız eden her sineğin bal'olmaz
Peteksiz arının balı yalandır
İnsan bir deryadır ilimde mahir
İlimsiz insanın şöhreti zahir
Cahilden iyilik beklenmez ahir
İşleği ameli hali yalandır
Cahil okur amma alim olamaz
Kamillik ilmini herkes bilemez
Veysel bu sözlerin halka yaramaz
Sonra sana derler deli yalandır
<end>

<start>
<end>

<start>
Bırak beni yanam yanam kül olam oy
Sen bahçıvan ol da ben bağında gül olam oy
O nazik ellerinle de der beni beni beni beni oy
O nazik ellerinle de sar beni beni sev beni
O nazik ellerinle de der beni severim seni güzelim seni
İnsan kısım kısım yer damar damar oy
Kara kaş üstünde ay kamer kamer oy
O ince beline de olaydım kemer oy
O nazik ellerinle de sar beni beni
O nazik ellerinle de çez beni severim seni güzelim benim
Karadır kaşların da gözlerin elmas oy
Gider bu güzellik sana da kalmaz oy
Beni öldürüyor da sendeki nazlar oy
Bazı tenhalarda gör beni beni sor beni oy
Bazı tenhalarda gör beni beni severim seni
<end>

<start>
<end>

<start>
<end>

<start>
<end>

<start>
Bilmem hayal mıydı yoksa düş müydü
Gönül arzusunu buldu bu gece
Yalın kılıç mıydı bir ateş miydi
İçerim köz ile doldu bu gece
Bilemedim gece ile gündüzü
Seçemedim güneş ile yıldızı
Mestane gözleri mestetti bizi
Aklımı başımdan aldı bu gece
Mah yüzüne bakma ile doyulmaz
Sıra sıra benleri var sayılmaz
Aşk meyinden içen aşık ayılmaz
Bilemedim bana noldu bu gece
Durmaz yanar gerçeklerin çırağı
Yakın olur ehli aşkın ırağı
Gölköy oldu Veysel'lerin durağı
Hayali karşıma geldi bu gece
<end>

<start>
Vatan sevgisini içten duyanlar
Sıtkı ile çalışır benimseyerek
Milletine ulusuna uyanlar
Demez neme lazım neyime gerek
Her ferdin hakkı var bizimdir vatan
Babamız dedemiz döktüler al kan
Hudut boylarında can verip yatan
Saygiyle anarız şehit diyerek
Vatan aşkı ile çalışan kafa
Muhakkak erişir öndeki safa
Tesir nüfuz olur her bir tarafa
Herkes onu büyük tanır severek
Olmak istiyorsan dünyada mesut
Hakka halka yarayacak bir iş tut
Çalıştır oğlunu kızını okut
İnsan olmak için okumak gerek
Vatan bizim ülke bizim el bizim
Emin ol ki her çalışan kol bizim
Ayyıldızlı bayrak bizim mal bizim
Söyle Veysel öğünerek överek
<end>

<start>
Dinle çiftçilerin garip halini
İlkbaharda çifte başlar çiftçiler
Hiçbir zaman işten çekmez elini
Durmaz yıl onik'ay işler çiftçiler
Ölçer tohumunu koyar sekleme
Al git der oğluna haydi bekleme
Tarlası herk ise ya ikileme
Tohumu toprağa aşlar çiftçiler
Evvel buğday eker sonra arpayı
Her gün fazla saçar kuşların payı
Tarlada görürse kuşu kargayı
Döner sapanınan taşlar çiftçiler
Yağmur bol olursa güler yüzleri
Bahar göğ ekini görür gözleri
Çayır çimen bürüyünce dizleri
Öküzün boynunu boşlar çiftçiler
Kimi pulluk koşar kimi makine
Kimi eski çifti kullanır gine
Bol bol gözü doymayınca ekine
Şaşar nideceğin nişler çiftçiler
Ekin firik ığış ığış yellenir
Bıldırcınlar arasında dillenir
Gelinler al giyer kızlar sallanır
Bulur ırgatların çiftler çiftçiler
Biçer ekinini sürer harmanı
Esen yellerinden savurur onu
Bol gelirse dane ile samanı
O sene ırahat kışlar çiftçiler
Veysel anlatırsın çiftçi halını
Kışın yemler davarını malını
Başına toplanır oğlu gelini
Şimdi bol şüküre başlar çiftçiler
<end>

<start>
Ala gözlü benli dilber
Bir gün gelsen bize doğru
Seni sevdim canü dilden
Çekme kendin naza doğru
Ne pervam var ne de perdem
Sanma beni hali bir dem
Söyler seni teller her dem
Kulak versen saza doğru
Aşıka zülfüdar isen
Gülşende güle zar isen
Hakikatli bir yar isen
Ben geleyim size doğru
Gönülleri bir edelim
Gayrileri biz nidelim
İkimiz de bir gidelim
Yürüyelim ize doğru
Bir gün için feryadı zar
Bülbül eder her dem seher
Aç sinemi gel gör ne var
Arttı derdim yüze doğru
Kafi derdim bin derd katma
Veysel'i yabana atma
Kerem eyle çok uzatma
Kavuşalım yaza doğru
<end>

<start>
Aramızı kesti dumanlı dağlar
Tepesinden aşan yollar yücedir
Artıyor efkarım yine bu çağlar
Bilmiyorum nazlı yarim nicedir
Bir kuş olsam uçar yare giderim
Ne çare kanadım yoktur niderim
Ayrılık tecellim gurbet kaderim
Çeke çeke bu dert beni kocadır
Kavuşmayı zorlaştıran engel var
İçerimde ateş dolu mangal var
Beni çeken cazibeli çengel var
Sevgi ızdırabı bir eğlencedir
Zaten aşıkların gözü aç olur
Gelip geçen yolcuların bac'olur
Veysel'e bir buse versen nic'olur
Sadaka muhtaca ekmek acadır
<end>

<start>
Atatürk'tür Türkiye'nin ihyası
Kurtardı vatanı düşmanımızdan
Canını bu yolda eyledi feda
Biz dahi geçelim öz canımızdan
Sinesini hedef etti düşmana
Ölmüşken vatanı getirdi cana
Çekti kılıcını çıktı meydana
Gören ibret aldı meydanımızdan
Çekildi sancaklar dayanmaz canlar
Şarktan garba gitti Türk'teki şanlar
O kadar paşalar o zabitanlar
Ayrılmadı asla sağ yanımızdan
Dumlupınar Sandıklı'nın cephesi
Dağları yıkıyor topların sesi
Kahraman askerin hücum etmesi
Cihan sele gitti al kanımızdan
Kaçırdık düşmanı bulunmaz izi
Bir hücumda geçti öte denizi
Siyanet ettiler askerimizi
Vatan memnun kaldı zabitanımızdan
Şeyh Sait de yüzün tuttu isyana
Milletini hor baktırdı vatana
Fakir fukarayı boyadı kana
Öyle şeyhler çoktur külhanımızdan
Çağırdım Şeyh Said sağır mı diye
Başında sarığı değir mi diye
Tarttılar şeyhleri ağır mı diye
Haberin doğrulttun urganımızdan
Şeriatı düşündüler şerciler
Birtakım millete fesat verdiler
Her biri bir yerde hep geberdiler
Onlar kurtulmadı toplarımızdan
Aklı başınd'olan düşünür bunu
Şeriatçı oldu tüketen onu
Dağda belde fukaraya soygunu
Veren onlar idi vatanımızdan
Menemen mes(e) lesi geldi meydana
Orda birkaçları uydu şeytana
Mehdi diye kendi kendin urgana
Taktı kurtulmadı darlarımızdan
Gazi Paşa Haziretli bir kişi
Ne kadar cesaret tuttu bu işi
Sarmıştı vatanı düşman ateşi
Esirgedi bizi ziyanımızdan
İddiacı Türkiye'nin insanı
Çalışmakla kazandık biz vatanı
Aç kurt gibi parçaladık düşmanı
Şecaat görünce aslanımızdan
Kurtardık vatanı bu belalardan
Tiren hattı küşat ettik her yerden
Terrakk'etti mektebimiz hep birden
Teşekkür kazandık müşranımızdan
Hükümet de milletini kayırdı
Bir af etti hapisleri koyverdi
Adaletle tebligatlar duyurdu
Çok şeref kazandık bayramımızdan
Türkiye'yi adalette yaşattı
Dağları deldirdi demir döşetti
Millete bir altın kemer kuşattı
Haşa nankör olman devranımızdan
Aşık Veysel bunu böyle söyledim
Benden de yadigar bu kalsın dedim
Sözlerim yalan mı dinle efendim
Kürrei arz doldu hep şanımızdan
<end>

<start>
Aşkın beni elden ele gezdirdi
Çok dolandım bulamadım eşini
Beni candan usandırdı bezdirdi
Tuzlu imiş yiyemedim aşını
Benim ile gezdin beni arattın
Beraber oturup beraber yattın
Türlü türlü güllerinden koklattın
Aşık ettin güle bülbül kuşunu
Altmış iki yıldır seni ararım
Tükendi sabrım yoktur kararım
Dağa taşa kurda kuşa sorarım
Kimse bilmez hikmetini işini
Her millete birer yüzden göründün
Kendini sakladın sardın sarındın
Bu dünyayı sen yarattın girindin
Her nesnede gösterirsin nakşını
Görenlere açık körlere gizli
Kimine göründün oruç namazlı
Veysel'e göründün cilveli nazlı
Tutan bırakır mı senin peşini
<end>

<start>
Benim sevdiğim dilberin
Gönlü çelik bağrı taştır
Deli gönül nedir zarın
Kalbin viran gözün yaştır
Hayattaki mücadele
Kaçan fırsat girmez ele
Aşıklıktaki mesele
Kalbde dönen bir ateştir
Durmaz yanar tütünü yok
Yazısı yok sütunu yok
Bu sevdadan çetini yok
Uzun boylu bir savaştır
Senin aşkın gündüz gece
Rahat komaz hiç zerrece
Yolunda ölsem böylece
Cevrü cefan lutfun hoştur
Bu Veysel'in arzusu sende
Muhabbetin kadim canda
İşitsem seni Yemen'de
Gönül bulur uçan kuştur
<end>

<start>
Ağgül seni camekanda görmüşler
(ağ gülüm gülüm) 
Siyah saçın sırma ile örmüşler
(ağ gülüm gülüm) 
Rüyamda seni bana vermişler
(ağ gülüm gülüm) 
Beni böyle yakar kor gider misin
(yar eğlen eğlen dur ben de gelim) 
Evvel sevip sonra terkeder misin
(yar eğlen eğlen dur ben de gelim)
Acı poyraz gibi deli esmedim
(ağ gülüm gülüm) 
Kaderime küstüm sana küsmedim
(ağ gülüm gülüm) 
Ben o yardan umudumu kesmedim
(ağ gülüm gülüm) 
Beni böyle yakar kor gider misin
(yar eğlen eğlen dur ben de gelim) 
Evvel sevip sonra terkeder misin
(yar eğlen eğlen dur ben de gelim)
<end>

<start>
<end>

<start>
Bir hayal peşinde dolandım durdum
Asla terk etmezem sanma unuttum
Sönmez ümidlerden beklerim yardım
Bugün yarın dedim gönlüm avuttum
Gahi zengin oldum hülya yaşattım
Nerde güzel gördü isem laf attım
Sevda denizinde gönlüm aldattım
Arzularım suya düştü ne ettim
Gahi fakir oldum hayli süründüm
Gahi Mecnun oldum aba büründüm
Nerde güzel gördü isem yerindim
Ucu çıkmaz bir küçücük yol tuttum
Veysel bu sevdadan vaz geç dediler
Olup bitenleri yaz geç dediler
Sevdiğin kapıdan az geç dediler
Acı sözü sevdiğimden işittim
<end>

<start>
Zaman bir saniye yıl yetmiş yedi
Kahpe felek hiç yüzüme gülmedi
Geldin bu dünyaya gülmezsin dedi
Beni kabdan kaba koydu bu kader
On üç sefer hastahaneye yattım
Derman gelir diye yollar gözettim
Bugün yarın dedin gönlüm aldattın
Yıl yetmiş yediye gelene kadar
İstanbul'da Ankara'da Sivas'ta
Yüksek ihtisasta iyolur hasta
Ömrüne bereket hekimler usta
Ölüm erteledi bilmem ne kadar
Hastahane hastaların yuvası
Yataklardan gelir hastanın sesi
Çetin olur hastaların gülmesi
Sor ki neler çekmiş gülene kadar
Nice zehir içtim dost eli ile
Kafa çatlak gözü perdeli ile
Kırk üç yıl eğlendim bir deli ile
Tükenmez derdim var sanma bu kadar
Gam ile yuğrulmuş bu dertli beden
Yoksa tecelli mi bilmem ki neden
Vasiyetim size budur ölmeden
Oku çalış öğren ölene kadar
Veysel der tükenmez bu benim derdim
Katlandım cefaya şükrettim durdum
Yaşasın milletim bayrağım yurdum
Dilerim Allah'tan sonuna kadar
<end>

<start>
Aşağıki mahlenin de allı gelini
Sabah erken kalkmış bağlamamış belini
Oy oy canım oy
Giyindim ki gidem yerin yanına
Döndü bana gardaş dedi kırdı belimi
Oy oy canım oy
Yiyemedim bahçanızda kirazdan
Ben korkarım iftiradan garazdan
Oy oy canım oy
Eğer benim yarim hakikatlıysa
Arar bulur gelir beni birazdan
Oy oy canım oy
Ara ver de karlı dağlar ara ver
Al bu mektubu da götür yara ver
Oy oy canım oy
Yar hasreti yüreğimi yakıyor
Uçan kuşlar bu haberi yara ver
Oy oy canım oy
<end>

<start>
Aslıma karışıp toprak olunca
Çiçek olur mezarımı süslerim
Dağlar yeşil giyer bulutlar ağlar
Gökyüzünde dalgalanır seslerim
Ne zaman toprakla birleşir cismim
Cümle mahluk ile bir olur ismim
Ne hasudum kalır ne de bir hasmım
Eski düşmanlarım olur dostlarım
Evvel de topraktır sonra da adım
Geldim gittim bu sahnede oynadım
Türlü türlü tebdilata uğradım
Gahi viran şen olurdu postlarım
Benden ayrılınca kin ve buğuzum
Herkese güzellik gösterir yüzüm
Topraktır cesedim güneştir özüm
Hava yağmur uyandırır hislerim
Alimler alemi ölçer biçerler
Hamını hasını eler seçerler
Bu dünya fanidir konar göçerler
Veysel der ki gel barışak küslerim
<end>

<start>
Benden selam söylen vefasız yare
Gurbet benim olsun sıla kendine
Çekilmedik derdimizi bölüşek
Başlı ben alayım sıla kendine
Dökek derdimizi ölçek bölüşek
Ne el bize ne biz ele karışak
Felek bize gül demez ki gülüşek
Cefa benim olsun çile kendine
Çektiğim cefalar yar senden geldi
Bana bu sitemler kar senden geldi
Başımdaki duman kar senden geldi
Ben kara bağlayım ala kendine
Evvelden hastadır yaralı gönlüm
Sevdayı mahbuba ereli gönlüm
Aşkın gömleğine gireli gönlüm
Hicranı Veysel'den n'ola kendine
<end>

<start>
Galiba dünyanın sonuna kaldık
Gelin belli değil kız belli değil
Ne nasihat duyduk ne öğüt aldık
Sohbet belli değil söz belli değil
Dünya güzellendi tadı kalmadı
İnsanın edebi udu kalmadı
Günahın sevabın adı kalmadı
Hakikata giden iz belli değil
Aylarca yol çeken develer atlar
Onları kurtardı bu ferasetler
İnsanlar yol için taktı kanatlar
Yokuş belli değil düz belli değil
Hasta gönlün tedavisi zoraldı
Gizli sır kalmadı aşikar oldu
İrenkler çoğaldı boya bozuldu
Kumaş belli değil bez belli değil
Veysel nene gerek dünyanın hali
Kimi hasır dokur kimisi halı
Tam çalgıya karıştırdık kavalı
Davul belli değil saz belli değil
<end>

<start>
Bahar gelir gudurursun
Kızılırmak seni seni
Ne uyursun ne durursun
Kızılırmak seni seni
Gelin yedin kızlar yedin
Nice ela gözler yedin
Seksen doksan yüzler yedin
Kızılırmak seni seni
Gençler yersin goca yersin
Gündüz yersin gece yersin
Hakim benden sormaz dersin
Kızılırmak seni seni
Yakının var ırağın var
Zemherirde bir çağın var
Bir de budan tuzağın var
Kızılırmak seni seni
Parça parça etsem seni
Fabrikaya tutsam seni
Deniz olsan yutsam seni
Kızılırmak seni seni
Söyle Veysel sözü sana
Yılda kıyan üç beş cana
Selleri eylen mahana
Kızılırmak seni seni
<end>

<start>
Deli gönül ne gezersin
Geze geze yorulman mı
Ne kazandın bu sevdadan
Vazgeç desem darılman mı
Delisin gönül delisin
Güzellere cilvelisin
Bu işleri bilmelisin
Çiçek olsan derilmen mi
İnc'elekten elenirsin
Diyar diyar dolanırsın
Akar çağlar bulanırsın
Hiç bir zaman durulman mı
Yüce dağın menekşesi
Sesin güzeller neşesi 
Gönlümün billur şişesi
Taşa çalsam kırılman mı
Söyletme garip Veysel'i
Gahi uslu gahi deli
Candan sevdiğin güzeli
Tenha bulsan sarılman mı
<end>

<start>
(of of)  Yüce dağ başında kar var buzunan
Yaktın beni edayınan nazınan (vay vay) 
(of of)  Yaremi doldurdun ince duzunan
Üstüne de biber ektin öl deyi (vay vay)
(of of)  Sabahtan kalktım da günden ileri
Ben kimi sevmişim senden ileri (vay vay) 
(of of)  Ziyaret olmuşsun kurban istersin
Dahi malım yoktur candan ileri (vay vay)
(of of)  Yüce dağ başına yağmaz mı dolu
Yarinden ayrılan olmaz mı deli (vay vay) 
(of of)  Günde üç beş defa gördüğüm yari
Şimdi aylar geçti görmüyom gayrı (vay vay)
<end>

<start>
Sekizinci ayın yirmi ikisi
Emeklerim zay'eyledi sel benim
Sele gitti hasılatın hepisi
Emeklerim zay'eyledi sel benim
Tırtıl geldi tevekleri taladı
Sel geldi de elek elek eledi
Hasılatı çamurlara beledi
Emeklerim zay'eyledi sel benim
Bu sel bizi ne pek kötü belledi
Dümdüz etti patatesi milledi
Ne çapasın vurdu ne de belledi
Emeklerim zay'eyledi sel benim
Yağmur yağmış sel bulanık geliyor
Büyük tüccar her kalemden alıyor
Parası yok birer marka veriyor
Emeklerim zay'eyledi sel benim
Deli gönül terket diyor bostanı
Dört mısır alınca ne oldun yani
Sel için söyledim ben bu destanı
Emeklerim zay'eyledi sel benim
Üç beş kağnı sap getirdik harmana
Sarardı sapları çürüdü dene
Beni böyle hali koymaz her sene
Emeklerim zay'eyledi sel benim
Hava bozuk tehlikeli bu sıra
Az kaldı ki köyü yerinden süre
Tamah etti üç beş tane mısıra
Emeklerim zay'eyledi sel benim
Nice ırmak gördüm akar her yerde
Selden ırmak yoktur hiçbir diyarda
Ev yıkanın evi olmaz bir yerde
Emeklerim zay'eyledi sel benim
Sen bilirsin ülke senin el senin
Veysel derler bu söyleyen kul senin
Emir senin yağmur senin yel senin
Emeklerim zay'eyledi sel benim
<end>

<start>
Dostum beni niçin zar incitirsin
Verdiğim ikrardan dönen değilim
Senden gayrısına meylimi vermem
Uçup daldan dala konan değilim
Dostum gönüllenme giden tez gelir
Herkes sevdiğine cilve naz gelir
Yar yüzüne yüz yıl baksam az gelir
Yüz yıl dahi baksam kanan değilim
Elifi mim yazılmıştır aşkına
Yoksa yarim yad mı çıktı köşküne
Ben yandım kül oldum senin aşkına
Beyhude yerlere yanan değilim
<end>

<start>
Dost dost diye hayalına yeldiğim
Dostusa ayırmış özünü benden
Çatık kaşlı benlerini saydığım
Dostusa ayırmış özünü benden
Hani dost uğruna can baş verenler
Hasletin söylesin gözle görenler
Şimdi bizden yüz çevirmiş yarenler
Evvel kekitmezdi gözünü benden
Gözüm yaşı döner mi ola sellere
Bu ayrılık har düşürür güllere
Evvel aşinaydım her bir hallere
Şimdi sakınıyor sözünü benden
<end>

<start>
Gövdeler,varsa gönüllerden alır cevherini,
Yürek o....................
<end>

<start>
Bir nisan akşamı,serin bir günün,
Şark'ın bu sevimli,güzel köyünün
Cenneti andıran bir akşamıydı.
Sizi ilk balkonda görd....................
<end>

<start>
Gençliğim ardında sürünsün
Aşkına ihanet edersem eğer.
En kalpsiz cellatlar boynu....................
<end>

<start>
Nasıl gönül taparsa Tanrı'ya,görmeksizin,
Var adını bilmeden bağlandığım bir peri...
Bir beyaz dalga gibi hep o engin denizin
Üstünde gezmedeyim doğduğum günden beri.
Ne ben yedim ihtiras peteğinin ba....................
<end>

<start>
Yayılır karanlık sisler engine,
Korkarım,bakamam sana ben yine.
Yıllarca dalardım solgun rengine
Güneşten nur uman gö....................
<end>

<start>
Ufkumda bulutlar kümelerken kara bahtım, 
Ben her gönül ufkunda doğan sabahtım.
Devran herkese taslarla zehir sundu da birden
Ben herkese bir neşe yarattım o zehirden.
Bir köprü kurup, zulmetin ardında, seherle, 
Bildim gülüp eğlenmeyi ömrümce kederle.
Aln....................
<end>

<start>
Dün gece parçaladı bir aslan kafesini,
Bir gönül sonsuz ufka yol aldı kartal gibi.
Fırtınam!Baş ucunda duyunca nefesini
Otuz yıllık bir ağaç eğil....................
<end>

<start>
Yaktı yanardağ gibi can yurdunu son bakış,
Ve gönlüm koşmaz oldu maceralar ardında.
Önünde dün beyazlar giyinirken karakış
Bugün sensiz kalan yaz kar....................
<end>

<start>
Kirpiğine sürme çek, 
Kına yak parmağına: 
Bu yıl yaşın girecek, 
Kız, gelinlik ç....................
<end>

<start>
Ne var ki mevcûd ise âlemde, güzel, doğru, iyi; 
Arayan fikri, bulan ruhu, seven sevgiliyi
Bize bahşetmiş olan Hazret-i Rahmân'a şükür.
O büyük Rabb'e şükürler ki, ayak bastığımız
Yeri halketti barınsın diyerek varlığımız; 
Ve yer üstünde hayâlin cereyânınca uzun,
O büyük Rab ki, ışıklar yakıyor göklerde,
Lûtfunun feyzini, görsün diye in....................
<end>

<start>
Sağ kolu kesilmiş omuz başından, 
Dev adımlarıyla bir yolcu gitti:
Solunda bir ....................
<end>

<start>
Biliyorsun ki,oğlum,ortada ne sen varsın,
Ne seni yeryüzüne getirecek bir anne:
Bir gün cihana gelmen mukadderse,anlarsın,
Bu gelişten gözümü,gönlümü yıldıran ne?
Her gün saban başında topladığın kederler
Seni yorgun çıkarır sabahın altısına
Çalışkan ellerine bakanlar kirli derler,
Leke derler alnında güneş karaltısına.
İnce belin bükü....................
<end>

<start>
Gönlümün yok niyeti
Açılmak için sana.
Çektiğim eziyeti
Yüzümden anlasana....................
<end>

<start>
Bir yüz tanıdım ruhuma nakşoldu zamanla,
Bir yüz ki bütün hatları şimşekle doluydu,
Ben yalnız onun resmine daldım heyecanlı,
Benden çocuğum yalnız onun şi'rini duydu.
Bir hüzne bürünmüştü cenazeyle düğün....................
<end>

<start>
Üstümüze gece gündüz kol geren,
Bize güzel iyi günler gösteren,
Türk iline yeni baştan can veren
Kimdir diye sorarlarsa: Atatürk.
Yurdumuzu aydınlatan sabah....................
<end>

<start>
Bu gün genç, ihtiyar, kadın, kız, kızan, 
Uzanıp yatsak da çardak altında, 
Boruyu çalınca yarın borazan, 
Hemen toplanırız b....................
<end>

<start>
O günlerde bir ünlü ayak bastı Samsun'a,
Yürüdü etrafında ümitler suna suna.
Bu, ateşler içinde geçip gelmiş bir erdi,
Göğsünde toplanmıştı milyonla Türk'ün derdi,
Bu milyonla dert ona veriyordu başka hız,
Yürüdü arkasında genç, ihtiyar, kadın, kız.
O kimdir? Bakışları deniz kadar yumuşak,
Saçı güneşi emmiş bir demet altın başak.
O kimdir? Bir milletin sesi vardı ağzında,
Ondört milyonun nabzı çarpıyordu nabzında.
O kimdir? Geçtiği yer dönüyor gün vurmuşa,
Can veriyor sararmış ot....................
<end>

<start>
Her duyduğum gülüşün yok sevinçten haberi.
İlk insanın cennetten çıktığı günden beri
Kaplamış yeryüzünü baştan başa garipler.
Gündüz gülen yüzleri bir yana bırakınız,
Geceleyin bir mumun ışığında bakınız:
Karanlıkta kendin....................
<end>

<start>
Ey neftî gölgesinden uzanıp birkaç dalın
Şeref rüyalarına dalan yeşil Çankaya! 
Nasıl kanatlarını sakladın o kartalın,
Nasıl yettin yıllarca onu barındırmaya? 
O ki sarsıntısından taçlar düşerdi taçlar,
Nasıl saydın korkmadan göğsünün çarpışını? <....................
<end>

<start>
Fecre benzettiği bayrakla kefenlenmiş Ata,
Çıktı bir kor gibi mermer kapısından sarayın.
Gönlümüz, bayrağı öğrendiği günden beri ta
Duymamıştır bu kadar hüznünü yıldızla ayın! 
Gidiyor, gizleyerek sır gibi bizden sesini,
Çıkıyor, ilk olarak bir yola Başbuğ bizsiz.....................
<end>

<start>
Ben her akşam dolaşırdım bu yeşil sahilde,
Aşinalar gibi karşımda gülümserdi sular; 
Nazlı rüzgar konuşur anladığım bir dilde,
Sevdiğim şarkıyı söylerdi hafiften korular.
Yaz kış, öterdi ağaçlar bu derin maviliği,
Uhrevi beldeler üstünde güneş parlardı; 
Bir havari gibi her gün denizin inlediği
Kayalıklarda gezen ince kadınlar vardı.
Sisli enginleri ruhumda duyup dinlerken
Dolaşan kızları toplardı deniz şen sesine,
Ayrı bir yüz düşünürdüm bu güzelliklerden
El ederken sarışın şaireler beldesine.
Gülmek isterdi uzaktan bana bir gölge, niye? 
Tanımazdım onu, esmer mi veyahut sarı mı? 
Belki bir gün gelerek toplar o mabude diye,
Dağıtırdım deli rüzgarda uzun saçlarımı.
Gezerek sessiz adımlarla nefessiz kımda
Geçirird....................
<end>

<start>
Bir sonbahar akşamı… Sahillerdeyim
Gamlı bir heykel gibi kayalarda ben
Dağınık saçlarımdan pervasız esen
Rüzgârların elinde bir kırık neyim.
Engin bana yâd eder yetimliğim....................
<end>

<start>
Ey milletimin lahzada halkettiği ordu! 
Baktın ki bir bütün bir vatan elden gidiyordu,
Boğdun coşarak düşmanın gayzını kanda..
Derler ki, esaret denilen halka cihanda
Bir geçti mi hür boyna, asırlar kıramazmış; 
Bir secde eden, bi....................
<end>

<start>
I
Beyaz kumsalında beyaz denizin
Kaç akşam gömdüm de yaslı gönlümle
Bir fecir görmedim, değişmeksizin,
Başlasın ve bitsin bir tebessümle!
Ömür defterimde duru....................
<end>

<start>
nilüferler niçin suya eğilir
ve  niçin
kavruk otlar gibi
                   tutuşur
     o ilk sevdalar
     söyleyin bana
                   ey kitaplar.
bana söyleyin
     kim var 
     aramızda
     biraz ölmeden
     bir türkü tutturmuş giden.
ya kırmızı şapkalı
     gelincik, senin için
     göz açıp kapayıncaya 
                 yiter şu bahar
     hemen
     ölüm gelir
     yükselince sular.
söyleyin bana
                ey kitaplar
var mı
     kederin atlasında
     tarçın kokulu bir şehir
     inmemiş olsun damlarına
     gözyaşından
     yıldızböcekleri
                 ve tarçın
                   kokulu
     bir aşk
     hiç ölmeyen.
<end>

<start>
Sen yanıma gelince
Yıldızlar
Koşuşur karanlığa
Güvercinler
Ayaklanır
Rüzgar rüzgarla konuşur
Büyülü bir gülüş olur zaman
Savrulur
Yanık ekinlerin tınazına.
<end>

<start>
1.
Kana boyandı kirmenimde yün
Kuşmarlara, tuzaklara düştüm
Menevişlendi durgun sularım
Sedef
Bir bıçak aldım dostlar
Güneşi yiyorlar
Aç kuşlar.
Aç kuşlar, yorgun işçi
Yeni çıkan vardiyadan
Elliyorlar yıldızların
Kınasını.
Aç kuşlar, topraktan
Güneşi bakır bir kap gibi
Kalaylıyorlar.
Bense, toy bir çırak
Kırık keman
Paslanmış tabanca
Küflü bir an
Kurutulmuş papatyalarla
Kitabın ortasında
Hayat, aşıp geçiyor
Bütün kitapları
Yeni acılar gerek
Yeni aşklar
Yaşamaklar ve anlatımlar
Beklemiyor bizi
Hiçbir şey
Hiçbir yerde
Solgun hercaimenekşe
Ve buna, buğulanıp çarpıyor
Benimle birlikte
Buzlu bir camın arkasında çarpıyor
Buğulanıp.
Sesim
Dişlilerin şarkısına karışıyor.
<end>

<start>
çok yalnızdım ve güneş çaldı kapımı 
sürgünden yeni dönmüştüm, makronissos 
orda kurak ve ıssız bir yüreğim
                            vardı 
(şimdi sizin yürekleriniz gibi)
onu da getirmiştim.
arkadaşlarım hariç 
herkes beni terketmişti.
yaşamım uzun bir deniz yolculuğuna 
                             dönüşmüştü
git git varılmayan 
kıyısız bir deniz.
evet, herkes terketmişti 
sevgili ve hüzünlü pire
eleni bile.
ve güneş çaldı kapımı 
kapımı çaldı güneş.
gerisini biliyorsunuz.
<end>

<start>
Ak bir yaban güvercini
gibiydin aşk
vişnelere
bulaştın kirlendi beyazın.
Takılamayan
Telli duvak
Verilemeyen mendil
Düşlerde
kaldın.
Al üstüne mor giymiş
körkuyularda
körkuyularda
Sevdadan delirmiş.
Ah yüzüne bütün kapılar
kapanmış senin
ıtır
ve yasemin kokulu günah.
çıkılamayan yıldız
gidilemeyen iklim
kimbilir hangi limanda
hangi gemiye
yüklenmiş.
Al üstüne mor giymiş
körkuyularda
körkuyularda
sevdadan delirmiş.
düşlerde
kaldın.
<end>

<start>
Yollar uzak ay bedir
Sırtımda gümüş hançer
Yürürüm de ölemem
Kan damlatır karanfil.
Usulca mavi bir kar
Kara geceye düşer
Tutuşur fundalıklar
Gelir kalbimi yakar.
Gün olur belki öper
Ay ışığı acıyı
O yaralı cerenler
Yanık sulara iner.
Yollar uzak ay bedir
Sırtımda gümüş hançer
Yürürüm de ölemem
Kan damlatır karanfil
<end>

<start>
Yalova termal yolunda
Çiçek satan çiçekçi kız
Saçlarına papatyalar
Takmış
Şarkılar
Söylüyor bir yandan.
Kederli şarkılar
Haydi
Çiçeklerim var.
Bunlar küpe çiçeği
Boynu bükük
Ülkem
Gibi.
Bunlar mor
Beyaz
Kartopu
Çiçekleri
Karayazılı
Erguvan
Üzerlerine bulaşmış
Abilerimim kanı.
Bunlar zebra çiçeği
Bayım,
Hiç
Görmediniz mi
Taşır aynı gökyüzünde
Hem umutlu ayçayı
Hem karanlık bir güneşi
Ama sizin gök yüzünüz
Var mı ki.
Çiçeklerim var
Çiçeklerim
Ya küsmüş sardunyalardan
Almaz mısınız
Pembe açar
Pembe düşler için
Düşleriniz var mı ki.
Yalova termal yolunda
Çiçek satan çiçekçi kız
Saçlarına papatyalar
Takmış
Şarkılar
Söylüyor, tehlikeli.
<end>

<start>
Sevdalı bir menekşe
Tanırdım
Eflatun
Özgürlükte açan.
Başkasının sevinci
Onun da sevinciydi
İnci kolyelerle
Süslü
Boynuna hiç
Ölüm yakışmazdı ki.
Geceleyin, kuş uçar
Uyanır
Menekşe
Sanki kapısı çalan
Onunki.
Sevdalı menekşem
Hercai eflatunum
Üzgünüm
Seni ben
Soldurdum
Seni ben öldürdüm
Bir saksı yaparak
Yaşadıklarımızdan.
<end>

<start>
Çocuğum da büyüyor benim gibi
Bir bahar dalıyla öpüşerek ilk
Ayrılığın burcunda
Ve acının kundağında
O.
Yelesi gümüşten
Sevdası sütbeyaz
Terkisinde ölüm)
Çocuğum da büyüyor benim gibi
Koca bir oyuncakçı dükkanı
Sanarak dünyayı
Ve masaldaki kafdağında
O.
Yelesi gümüşten
Sevdası sütbeyaz
Terkisinde ölüm)
Çocuğum da büyüyor benim gibi
Nişangahlarla nişanlanıp
Tadarak barutu
Ve dalyanların ağında
O.
Yelesi gümüşten
Sevdası sütbeyaz
Terkisinde ölüm
<end>

<start>
Süngüler aşkı yasaklayamaz
Uzansam tutabilirim ellerini
Süngüler
Düşleri
Yasaklayamaz
Bir dahaki duruşmada
Giy
Gelinliğini
Düşlerde olsun
İlk
Gecemiz.
<end>

<start>
Ayrılıklar bildim acılar
Yaşadım
Okudum
Tahir ile zühreyi
Kerem ile aslıyı
Ve ferhat ile şirini
Ağlamadım
Da
Senin öykünü duyunca
Dayanamadım
Kendini zeytin ağacına asan
On iki yaşındaki
Kuma.
<end>

<start>
Sen yanıma gelince
Gelin
Gibi bir gelincik
Süslenir
Sulardan aynalarda
Yel değirmenleri
öğütür ne varsa
Kederi
Ve belki
Bir milyon
İstiridye avcısı
İnciler
Çıkarır
Süt beyaz
Bir sevdanın
Diplerinde.
<end>

<start>
Sen yanıma gelince
Bahar
Dallarını kuşanır
Zümrütten bir
Zümrüdüanka
Kanat vurur içime
Solar kanla işlenmiş
Narçiçeği
Kanaviçe
Sen yanıma gelince
Ve nakkaşlar
Yüreğimin nakkaşları
Yorulup
Uzun bir uykuya dalar
Sen yanıma gelince.
<end>

<start>
Sokak fenerine asmış kendini
Ay ışığının
Biri
Şehrin
Ortasında
Ölmemiş
Hala dipdiri.
Bir tek yıldız yokken
Gökyüzünün hurcunda
Turuncu bir ay
Yalnızca
Çıplak soyunmuş
Bütün örtülerini.
Niye yaptın ay
Ay ışığı
Sızmıştı bir saat önce
Gözlerimle gördüm
Yanında
Şarap testisi
Ve bütün şarkıları
Bir türlü
Söyleyemediği.
Asmış kendini.
<end>

<start>
Kozalak yaktım ben de
Sessizlikte
Ömrümün kozalaklarını
Küllere sıvanmış
Baştan başa dolaşıp
Ağrıyan ormanı.
Yağmur dindi sevgilim bak dinle
Her şey dindi, acıysa dinmemiş halde.
<end>

<start>
Demdi
Bir bedahşan lal.
Yanmış meşeye eğilmede
Doğru yalana, sevda acıya
İnci mercan firuze
Kile ve kirece
Ve şerbet kana
Altın sırmalı sündüs
Eğilmedeydi ketene.
Demdi
Yosunlar suları
Sular yosunları emdi
Ve insanlar
Forsa bir deniz anasının
Memelerinden
Somurmaktalardı kederi.
Demdi
Ve onlar beklerdi
Ki bir gün ses uykudan uyanır
Dal eğilir ışık kıpraşır
Gün değer
Yaşamak sal kullanır
Ve dahi hayat denize benzer
Kalayında el izi
Serinliği
Avuçlayana bir büyük ırmaktır.
<end>

<start>
Duvarda, solgun ışıklarla oynaşmada
Bir örümcek ve düşüncelerim
İnce bir tığla
Örüyor ağını, sessizce
Gün
Batıyor.
Kara battaniyeli
Bir ölü yürüyor sonra
Kireç döküntüleri ne kadar da
Benziyor ona,
Öldürülmüş bir arkadaşının
Fenerini tutuyor,
İçli bir madenci şarkısıyla
Geçerken
Şehrin dikenli telleri arasından.
Limanda yük boşaltıyordu kardeşi
Dünya geniş
Pergeliyle yer açıyordu,
Onunla koşanların kalbinde
Ve bir gül ağacının
Tomurcuğunda yeniden açıyordu.
Sessizce gün batıyor,
Bir aşk bitiyordu
Bir aşk
Dağılmış bir gerdanlık gibi.
Sakallarım uzuyor,
Bir yara
Bir yara durmadan
Islıyordu kendini
Ben de
Çekiyordum
Derin ağlardan
Çekiyordum gölgemi.
Sevmiyordum artık
Ne sis çanını
Ne dağ lalesini
Günlerim değiyordu
Ateşten bir dolunaya.
<end>

<start>
Redif kışla sokağı güneye bakar
Küçük bir anadolu kasabasında
Ve mor benekli
Kelebekler gibi
Uçuşurdu
Tozlar
Galiçya
Çok uzakta.
Redif kışla sokağı güneye bakar
Önünden boz bulanık sular akar
Ve eşiğine oturmuş
Dolunayı seyreder
Yemenisi kanlı
Kadınlarla çocuklar
Yemen
Çok uzakta.
Redif kışla sokağı güneye bakar
Gidip de gelemeyen o göçmen kuşlar
Elif yüklü
Yürümüyor kağnılar
Açlık kırım
Tifüs salgın
Çok uzakta
Kafkaslar.
Redif kışla sokağı güneye bakar
Avlusunda ne mürdüm ne zerdali
Açmaz oldu
Kaç yıl var
Çiçeklenmiyor
Tomurcuklar
Çok uzakta
Sina ve kanal.
Redif kışla sokağı
Güneye bakar.
<end>

<start>
Karanlıkta nakış işliyor kızlar
Kızlar yasak düşlerde yalnızlar
O şakalarında saklı elması
Büyüten aynalarında çatlağı
Yalnızlar
Mor bir ayrılığa gazel söyleyen
Turuncu bir aşkla lacivert kedere
Yalnızlar
Siz de kucaklayın yağmurun sesini
Akasyalar da açar bir gün gelir
Yalnızlar yalnızlar
Karanlıkta nakış işliyor kızlar.
<end>

<start>
biliyorum bunu, gideceksin
gideceksin yine yakında
seni artık hep uzak şehirler
anacak
en son okuduğum
                romandaki
kahraman da, santiago’da
sisli bir kasımdı, belki
ankara’da.
ya da güzel bir mayıs günü
ve ben yazıyormuşum bu romanı
oturmuş
    bir gürgen
        ağacının
            altında.
ne cepheye giden
    savaş trenleri olurdu
ne bir dilim kurumuş ekmek
ne ayrılık ne ölüm.
mor menekşeden aşklar
bir avuç bulut, dünyada.
her bahar ilk işimdin
sana yağmur getirirdim
güvercin
kanatlı mektuplarda
yasak kitaplarda, yasak
anılarda, tozlu tavan aralarında
sararmayan.
yorgun yaşamaklar gibi
örümceklenip, yasak aşklar
gibi tavan aralarında.
gökyüzüne
    ve sevgilim
        kendine
            iyi bak
hani nerde
o kayan parlak yıldız, mavi taslak.
giderken kazağını unutma sakın
ölüler de üşür, ölüler de.
son konuşmamız bu, güz geldi
düştü yaprak.
kasım’81
<end>

<start>
unutulmuş bir akşamdı, solmuş
çiçekler arasında, gölgesi
duvara vuran yüzün bir eski
fotoğrafta.
unutulmuş bir akşamdı, siyah
sular yürürdü, güz yürürdü
gülümserdi bize hayat, ince
tüller ardında.
unutulmuş bir akşamdı, ruhum
acıyla bağırırdı, çığlık çığlığa
aşk fazladır bize, koşar hemen
gelir ayrılık.
unutulmuş bir akşamdı, düşler
anlam buldu uzaklaştıkça
bizden, güzel düşler bıraktıkça
yerini kedere.
unutulmuş bir akşamdı, anladım
bir kez daha ne yazık ki yine
olmayacak hayatımızda hiç o
parlak sözcükleri
mutluluğun.
<end>

<start>
bir gün girit'e geri döndüm.
tam üç uzun yıl geçti, deniz
orda her gün köpürürdü.
ve yaşlı bir kadın her gün ağlardı
hiç dönmeyecek olan
       bir balıkçı teknesini bekler gibi
                                   aynı kıyıda.
çakıl taşlarıyla
rengarenk,
kırmızı mendil ve usul sesli türküleriyle
oğlundan,
bir tutukevinden gelecek
                       mektubu.
üç uzun yıl
benim kapımı çalan güneş
onun konuk gecesiyle durmadan yer değiştirdi.
fesleğenler kırağılarla
        eski gemi artıkları
                saban demirleriyle
yer değiştirdi.
beklediği mektup
hiç gelmeyecekti.
biraz önce nikos'u tuvalete götürdüler
hücremin önünden geçerken
                            ıslık çaldı
ve korkunç güzel
bir portakal kokusu yayıldı ortalığa
nikos'un ıslığından.
oysa sıcak bir geceydi ve yazdı.
işte o portakal kokusu
hatırlattı bana
bir gün dönmüştüm diye başlayan
selaniğe, pireye, atinaya, pireye
barba hristos'un dönüş öykülerini.
gece yarıları başlayan
gece yarısı götürülmelerle
dönüş öyküleri.
<end>

<start>
her sabah
uyandığımda,
gördüğüm düşü hayra yorarım
açmasına açarım da
göğsümün altın kafesini
korkarım
ya bu gece
güvercinler
yüreğimden başka bir ülkeye
göç etmişlerse.
çünkü, ben ilyas
hasköy'lü - 
kör ilyas,
şu koca istanbul şehrinde
yenicami önünde
sanki dünyanın bütün
                açlarını
doyuruyormuş gibi
gururlanan bir sevinçle
darı satarım
savrulması için güvercinlere.
<end>

<start>
karlı ve tipili 
bir gece yarısı
bir eski dost 
çaldı kapımı
bıyıkları mavi 
buz sarkıtları
eskimiş kaputu 
yırtıklı postalı.
-tak tak, kimdir o 
     kim, ya gelmişse 
     gecelerin kara 
     yüzlü konukları.
-yabancı değilim 
     benim 
     sana kalbimi 
     getirdim
konacak yer arayan 
ürkek bir kuş gibiyim
bu aldığım kapı da 
paslı bir kilitse
unutup koştuğumuz 
delikanlı aşkları
kırmızı bir balık 
yaşamı akvaryumda
-içeri gir 
     üşümüşsün 
     sen bizim 
     türkümüzsün.
Dağılınca atkısından 
Odaya kar parıltıları
-karşılaştı 
           -bakışlarımız 
                -bakışların 
                    -parıltıları
gülümsedik gelincik 
karanfil nakışlarda
gülümsedik birlikte 
yürüyüp sobaya doğru
közü küllenen ateşe 
yeniden odun attık.
1982
<end>

<start>
ve sular kararınca vurdum sahipsiz bir kıyıya
yağmurlar susmuştu ben susmuştum, kimliksiz
ateş kuşlarıydı dönenen orda, ölüm kuşları
hangi çağdı, hangi batık, hangi tarih bırak bunları
kovulduk mu, sonunda yine biz dönelim anılara.
bir sürgün ezgisi olmuş duyuyorsun ''leylim ley''
varsın söylensin uzak coğrafyalar, sisli limanlarda
kimimiz evindedir ama dolaşır işte bukağıyla
koşsam kanatır parçalanmış yürek zamanları
kovulduk mu, sonunda yine biz, dönelim acılara.
sararmış güz yapraklarında ruj lekeleridir
unutulmuş eski aşkları hatırlatır hep bana
kirlidir, şatolar kurar, çamurlu, paradır yalvacı
derim, yok bir gidecek yerim, dursam düşeceğim
kovulduk mu, sonunda biz, dönelim anılara.
neyse kapatalım sevda konusunu, bu böyle hüzündür
bir gün, bir çözüm ona da bulunur mutlaka
ya yüreğin yüreğe ihaneti, oturdum düşündüm
sıradan bir akşamüstü bir nar ağacı altında
kovulduk mu, sonunda yine biz, dönelim acılara.
deniz köpürüyor, ay buluta girdi, keder de
çıktığımız bu uzun yolculuk galiba sürecek
şimdi kim bilir senin kaptan nerelerdedir
belki yıldızlardan bizi seyretmektedir
kovulduk mu, sonunda yine biz, dönelim anılara.
bir yorgunluk gibi çökünce üstümüze karanlık
şarkılar söylerdik yanık otlar arasında
istasyon önlerinde tedirgin allahaısmarladık
bir daha hiç görüşmeyeceğiz duygusuyla
kovulduk mu, sonunda yine biz, dönelim acılara.
görüş günlerini beklerdim, sabun kokulu
bir çift çamaşırı, bir mektubu, bir kitabı
okurken karşılaşınca kurumuş bir papatyayla
nasılsa görüşmemiş ve aşmış tel örgüleri
kovulduk mu, sonunda yine biz, dönelim anılara.
bilirim sonludur çoğu şey, sonludur bu acılar da
bu ıslak toprağın buğusu, tadı sıcak somunun
sevdaların titrek bir mum gibi adanışı
kırık bir kurşunkalemin bir şiiri yazışı
kovulduk mu, sonunda yine biz, dönelim acılara.
barbar güneş gidip gidip de dönersin
yitiklere, büyülü ışığın eski adreslere
değmez nedir şarkıların bizi anlatışı
hükümdür verilmiştir arayacağız bir onuncu köy
kovulduk mu, sonunda yine biz, dönelim anılara.
<end>

<start>
saat kulesinin ışığı vagonun camlarına
vuruyordu
camlarda 
buzdan
orkide ve menekşeler
silince buğusunu
senin yüzün çıkıyordu.
bir gece yarısı
yabancı bir şehirde,
bir gece yarısı treninde
senin yüzün.
ilerde petrokimyanın bacalarından
yepyeni bir telaş yükseliyordu
gökyüzüne doğru
alevlere karışan
denizde
tomruklar yüzüyordu
bir sokak feneri
hiç görmediğim bir gezgin bulut
mavi
kayan bir yıldız
yolculuk hazırlığında
uçuşan 
rüzgar damlaları
sekip üstünden suların
bir çocuk gibi
yeni bir simya
yeni bir hayat.
tren kalkmak üzereydi
ve saat kulesinin sarı ışığı
hâlâ vagonun camlarına vuruyordu
elleri kelepçeli bir güzü
hatırladım
belki yerine varamamış bir mektuptu
belki bir allahaısmarladık
belki suskun karların örttüğü
bir yalnız iğde ağacı
belki devrilmiş bir çınar
çatlamış bir testi
çatlamış bir yürek
eski bir aşk
hiçbir şeydi belki.
o zamanlar ben 
içinden trenler geçen
bu şehirde yaşamazdım
fabrika düdükleri
çan çan sesleriyle
yağmurda hep ıslak bu şehirde
güz yoldaşın olsun derdim
eylülse arkadaşın
yağmuru
ve kitapları al yanına
bir de yüreğini sadece.
kimi şeyler vardır
o an yazılamaz
söylense,
söz sözün boşluğunda kalır
bir söğüt düşünün gölgesiz
bir yarın düşünün bugünsüz
bir şarkı yankısız
bir aşk düşünün
anısız.
ey hayat onu bana bağışla
yırtıp atayım 
bütün şiirlerimi
ne boşnakça konuşayım
ne brahmsı dinleyeyim
ey hayat onu bana bağışla
düşmesin ardıma
ölü bir kadın yüzü
razıyım çağdaş bir derviş gibi
türküler söylemeye
oturduğum şu ağaç kütüğü
fırtınalarda kumlar
terk edilmiş âşıklar
sarhoşlar ve serseriler 
için
razıyım 
türküler söylemeye.
<end>

<start>
yükledim mor sümbüller gibi gemilerime
hüzünlerimi
eskittim yıldızları çolpan aramaktan.
-günahtan
bordaları kuzguni siyahtan
çekilmiş çileden yelkenin ilmeği
ibrişim ibrişim
gümüş zülfü örülü
gemilerim.-
dolaştım tam yedi iklim
beş deniz
üç zaman
peşim sıra
bir imparatorluk kalabalığı yalnızlıkla
demirleyip
sığındımsa da boşuna
kurtulmak için acıdan
büyük aşkların koruganına.
-kilitledim kapıları
çözdüm palamarları
ve bir gün o limanda.-
gördüm bir sıcak öpüşün
kiliminden dokunanı
utandım
bağrımda eskiden
çini mürekkepli dövmelerimden
küreledim sevda tavında alazlaşanı
yoksulluğun kavında yanan
bir hallacın yere düşen terinden
ve anladım ki her şey
sevmekle başlar insanı.
Yaktım gemilerimi.
<end>

<start>
nilüferler niçin suya eğilir
ve niçin
kavruk otlar gibi
tutuşur
o ilk sevdalar
söyleyin bana
ey kitaplar.
bana söyleyin
kim var 
aramızda
biraz ölmeden
bir türkü tutturmuş giden.
ya kırmızı şapkalı
gelincik, senin için
göz açıp kapayıncaya 
yiter şu bahar
hemen
ölüm gelir
yükselince sular.
söyleyin bana
ey kitaplar
var mı
kederin atlasında
tarçın kokulu bir şehir
inmemiş olsun damlarına
gözyaşından
yıldızböcekleri
ve tarçın
kokulu
bir aşk
hiç ölmeyen.
<end>

<start>
Sevdalar vardır
Derin kuyularda
Eski sarnıçlarda
Yaşar
Gün görmüş
Acılar bilmiştir
Direnir
Kim bilir kaç işgal geçirmiştir
Yurdum gibi.
<end>

<start>
İstasyon önünde bir top ağaç
Ağacın
Gölgesinde
Ben
Ve uzanıp giden
Sapsarı bir tül
Bozkır
Ve bir türkü
"Daha senden gayrı aşık mı yoktur
nedir bu telaşın vay deli gönül"
Ve bir tren
Ne bir düdük çalar
Ne el eder
Kar yüklü yağmur yüklü
Kalbim gibi
Keder yüklü
Bir tren
Durmaksızın geçer
O böyle bir akşam böyle bir trene
Bineceğini düşler
Ben
Böyle bir akşam böyle bir trenden
İneceğimi
Avunuruz.
<end>

<start>
Deli gönül, daldın yine engine,
Hatırından neler gelip geçiyor? 
Şarktan garba, garbdan şarka uçuşan
Bulutlardan haber gelip geçiyor.
Sevir'deki muahede, siyaset,
Çoktan çöktü, bunu bilmek maharet.
Keramete kıç attıran feraset
Postası her sefer gelip geçiyor.
Baktım harbin yıldızına, şebine:
Emperyalist kaynayacak dibine.
Derin duyan her devletin kalbine
Yırtıcı bir hatar gelip geçiyor.
Bu siyaset, bu saltanat, bu nişan,
Avlanan vicdana bir kanlı kapan.
Altı bin yıl bu, laf değil, çarpışan
Kılıçlardan beşer gelip geçiyor.
Görüyorum kamerde bir gök bayrak,
Güneş saçan yıldızının adı: Hak.
Resm-i tâ’zim ile geçit yaparak,
Kalemimden kader gelip geçiyor.
Bu bayrağın mızrağının ucunda
Bir el gördüm, küre var avucunda.
Kehanetin Türk'e ait burcunda,
Yeni bir şaheser gelip geçiyor.
Mebdeine kadar baktım hilkatin,
Göz gezdirdim düsturuna vahdetin,
Milletine yâr olmayan devletin
Kapısından zafer gelip geçiyor.
Neyzen! İnsanların her bir katında
Gönül gözü az, gencinde, kartında.
Üniforma sandığımız sırtında
Pıhtıdan bir semer, gelip geçiyor.
Tıp Fakültesi Hastanesi, Haydarpaşa
13 Kânunusâni 1337 [13 Ocak 1921]
<end>

<start>
Neve-i vâhideyle sırr-ı vücud,
Kendine kılmış âdemi bürhan.
Cismi ruha nikab-ı râz etmiş,
Bu nikabın içinde kalb-i nihan.
Bu tekâmül beşerde bit-tedriç,
Saçıyor kalbe bir fürug-ı behîç.
Ruhu vicdanla eylemiş tetvîç,
Neremizde bu merkez-i vicdan?
Hani benlikteki hüviyetimiz? 
O hüviyet midir bu suretimiz? 
Ten mi ayine-i hakikatimiz? 
Hangi noktada dide-i iman?
Hiss ü idraki maddeten, manen
Bir bilen var dimağımızda gezen.
Bî-haberdir o şey de kendinden,
O da buhran içindedir her an.
Aşkı tevlit eden nedir tende? 
Yerde, gökte, denizde, gülşende,
Aşka olmuş ezel, ebed bende; 
Taht-ı hükmünde vuslat ü hicran.
Bu mahabbetle ruh-i sevda-keş,
Hüsne düşmüş ki hüsn ise ateş.
Sıçramış bir kıvılcımı, şu güneş,
Dönüyor cezbesiyle çerh-i cihan.
Asumanı dimağa sığdırmış,
Mübhemâtı fünûna kırdırmış.
İlim arttıkça cehli yığdırmış,
Setr ü ifşa bu hikmete hayran.
Sahili yok bu ka’r-ı nâ-büdun,
Bizi örten şu cism-i mahdûdun.
Sen, senin olmadıkça meşhûdun,
Neyi bilsin bu zerre-i izan?
Yaktı, yıktı bu Neyzern’i haşyet,
Beni aczim ve aczimi hayret.
Aşk u hicranla ettim ünsiyet,
Kendini bilmemek imiş irfan.
<end>

<start>
Bir taraftan cam-ı aşkın, bir taraftan meyle ney
Kör kütük, zil zurnayım; saki fitil ettin beni! 
Sarhoşum, kör kandilim, yandım o mavi gözlere; 
Altmışından sonra cana bob-stil ettin beni! 
Kadıköy, 1941
<end>

<start>
Deli gönül, neyi özler durursun? 
Acınacak dostun, cananın mı var?
Dünya yansa yorganın yok içinde,
Harap olmuş evin, dükkânın mı var?
Hatır, gönül bulamazsın birinde,
Dama dedi dişisinde, erinde,
Vatan dedikleri yangın yerinde,
İnsanlığa hâlâ imanın mı var?
Nene yetmez senin şu kuru kaval? 
Pir aşkına sıkıldıkça durma, çal.
Malta'daki kurnazlardan ibret al,
Paran mı var, bağın, bostanın mı var?
Sana giren, çıkan nedir, be dürzü? 
Be Allah'ın numunelik öküzü!
Ben mi yuttum on dört bin okka düzü,
Bekri Mustafa'dan fermanın mı var?
Ne uymazsın zamaneye be domuz? 
Kırk senedir.... ne verdin omuz.
Nâzır olmuş desem sana ıstakoz,
Reddedecek kılıç, kalkanın mı var?
Çünkü neden? Dalyanın yok, ağın yok,
Bir tek hamsi kızartacak yağm yok.
Ocağın yok, dalın yok, budağın yok,
Yoksa Gökalp gibi Turan'm mı var?
Uyanmadın gitti, dalgın uykudan,
Sana ne be âlemdeki kaygudan?
Dem vurursun siyasetten duygudan,
Beynelmilel bir imtihanın mı var?
Feylesofum dedi herif, pap çıktı,
Nâzır oldu, saman sattı sap çıktı.
Reçetede şurup yazdı, hap çıktı,
Yutmayacak yoksa, âyanın mı var?
İspermeçet-zade, Kirpi, Pehlivan
Yanaşması, o bayraklı Kahraman.
Sadrazamlar içinde en düztaban”
İmzacılar başı Mervan'm mı yar?
Çal nayını, ferahnakte ver karar.
...n nazır...rın müsteşar.
Kumda oyna çöp batmasın aşikâr
Düşünecek senin zamanın mı var?
Kendi cihanında bak sen keyfine,
Kulak asma halkın hayfa-hayfine.
Tanburuna, kemanına, define
Sen de katıl, neyde noksanın mı var?
Şu kırk yıldır senin daran alındı,
Suratına yüz bin kara çalındı,
Nasıl olsa şu bokluğa dalındı
Neyzen’den de büyük isyanın mı yar?
<end>

<start>
Ulu Tanrım, akıl ermez sırrına,
Bin bir ismi hakta pinhan edersin.
İçirirsin sabrın peymanesini,
Hikmetini sonra ayân edersin.
Gizlenirsin bir nüvenin içinde,
Âdemin de şeytanın da cinin de,
Her milletin ayrı ayrı dininde
Şirke, küfre, raybi bürhan edersin.
Aşk olursun, gönlümüzü yakarsın,
Leyla olur, karşımıza çıkarsın,
Rakip olur canımızı sıkarsın,
Vuslatını bize hicran edersin.
Bozuktur düzenin, olmazsın akort,
Tavşana kaç dersin tazıya aport,
Haham, papaz, hoca ettikçe zart zurt,
Alay eder güler, isyan edersin.
Sen indirdin yere şu dört kitabı,
Ayrı ayrı her birinin hisabı,
Her bir dinin sensin putu, mihrabı,
Yalanına kendin iman edersin.
Zerdüşt olmuş görünmüşsün ateşte,
Brahmen’in Vişno’sısın güneşte,
Bir parlayış parladın ki Kureyş'te
Mahbubunu zatına şan edersin.
Hem goncasın, hem bülbülsün, hem diken,
Hem canansın, hem de çileyi çeken,
Hikmetine defineler açıkken
Seyyah derviş olur selman dersin.
Yok olmadan var olmanın yolu yok,
Kendin gibi seni arayan pek çok,
Hiç şaşırmaz kaderden attığın ok,
Sevdiğini aşka nişan edersin.
Çiftçi olur, öküzünü haylarsın,
Ağa olur, hizmetkârı paylarsın,
Yersin, göksün, yıllar, günler, aylarsın,
Asırları toplar bir an edersin.
Görünürsün her velide, delide,
Mustafa'da, Avram'da, Pandeli'de,
Bir pıaymuncuk gibi her bir kilide
Hem uyarsın hem de bühtan edersin.
Neşve olur, gizlenirsin şarapta,
Helal, haram yazılırsın kitapta,
Sevdalarla şu inleyen rebapta,
Şensin, âşıkları nalan edersin.
Zincir olur mecnunları bağlarsın,
Görür, acır, karşısında ağlarsın,
İrmak olur dere tepe çağlarsın,
Tufan olur, dehri viran edersin.
Bir ot idin, kamış oldun, ney oldun,
Feryadına karşılık hey hey oldun,
Su, kök, filiz, asma, üzüm, mey oldun,
Her katranı bana umman edersin.
Çıban olur, enselerde çıkarsın,
Yanar canın yine kendin sıkarsın.
Kendin yapar, kendin yakar yıkarsın,
Sigortadan ne kâr, ziyan edersin?
Bir iraden adam yapar eşeği,
Azlolurken batar ona döşeği,
Gazabındır şu felaket şimşeği,
Her nereye çaksan sûzan edersin.
Çıkmayan bir candan umut kesilmez,
Rahmetinden zerre bile eksilmez,
Gözümüzü senden başkası silmez,
Güldürmeden önce giryan edersin.
Şımartırsın bir sonradan görmeyi,
Öğretirsin halka çorap örmeyi,
O çalarken tam gözünden sürmeyi,
Yakalarsın, hapse ferman edersin.
Zengin olur kasaları kitlersin,
Fakir düşer garip başın bitlersin,
Deri, kemik, beden bizi ciltlersin,
Hicranlara canlı divan edersin.
Lanetin mi şu Şeyrı İslam kapısı,
Yedi cehenneme bedel yapısı
Zebanilerde mi bunun tapısı? 
Bu çeteyi sen perişan edersin.
Dâr-ün Nedve midir şu Dâr-ül-hikme
Savurdular birbirine çok tekme.
Kuyruğu sakattır, pek hızlı çekme,
Eşeklerle bizi handan edersin.
Kudururlar arpalıkla, tiritle,
Girişirler kafa, göz, yüz, divitle; 
Geğirirler, anırırlar, tecvitle,
Harf-ı meddi yular, kolan edersin!
Fitne için yeter İzmir3li Cüce,
Yelken takar devedeki hörgüce,
Kürek çeker akıntıya her gece,
Boklu dereye mi kaptan edersin?
Nerde olsa başındadır belası,
Haset, fitne, o firavn’ın Musa’sı,
Cehil, gurur vesaire cabası,
Sakla domuzlara çoban edersin.
Sana giren, çıkan nedir be dürzü? 
Dersin bana ey Allah'ın öküzü! 
İçirirsin on dört bin okka düzü,
Beni bulutlarda mihman edersin!
Serserinim, düştüm aşkınla meye,
Nasıl girdin elimdeki şu neye? 
Hem seversin beni Neyzen’im deye,
Hem de sarhoş diye destan edersin!
<end>

<start>
Ben nasihat veremem gerçi size Aygır İmam,
Kafa tutma saz için sen de bize Aygır İmam,
Su-i niyet taşıyan alçağa lanet olsun,
Yoktur asla garazım zatınıza Aygır İmam.
Sana karşı kötülük varsa eğer kalbimde,
Atarım varlığımı Akdeniz'e Aygır İmam.
Sayarım hatırını, hem de seni incitmem.
Korkarım taş atamam ben kerize Aygır İmam.
Saldırışlarda soğukkanlılığın mucizedir,
Hani örnek gibisin İngiliz’e Aygır İmam.
Bu akort olmadı dersin üzülürsün bokuna,
Kulak asma olur olmaz pürüze Aygır İmam.
Osururdun içine orgu akort etmek için,
Kardinal olsaydın Portekiz’e Aygır imam.
Gel düzen meselesinde adını boklatma,
Dokuza çıktı mı inmez sekize Aygır İmam.
Şu kulaksızlığını radyoda ilan ettin.
Bu rezalet foyası çıktı dize Aygır İmam.
Bir çelik parçası davanızı tekzip etti.
Sustuk amma hepimiz, fen geveze Aygır İmam.
Musiki Serveti'nin haznesi, ardiyesi yok,
Yüklemiştir onu hak bir öküze Aygır İmam.
Bu da gül pembesi derdin de kırardın rekoru,
Kadı olsaydın eğer sen Serez'e Aygır İmam
Paraca pulca bu yıl hayli kalınlaştın ha,
Ateş-i “ Veyl liküllin hümeze" Aygır İmam! 
Pek zebun-küş diyemem amma ezersin zayıfı,
Lüpe geldi mi taparsın semize Aygır İmam.
Yan bakarsın biraya, konyağa amma geriden,
Kıç atarsın şaraba, sertçe düze Aygır İmam! 
Bayılırsın pilice zannederim tilki gibi,
Lüferin tazesi olmaz mı meze Aygır İmam?
Saldırırsın boğarak nağmelerinle bezme,
Köfteye, meyveye, bolca çereze Aygır İmam
Katakulli okuma, nağmelerin kaşkariko,
Hilede taş çıkarırsın Muiz'e, Aygır İmam!
Bir kütüksün bu ilimde fakat aslın meçhul,
Benzemezsin meşeye, pırnala, hattâ cevize Aygır İmam! 
Bir sicillin sayılır bu yazılar varlığına,
İşte müsveddesi, sen çek temize Aygır İmam!
Beyoğlu, 1936
<end>

<start>
Kabiltü, hebtü, kabiltü ve hebtü, oldu tamam! 
Ne kizb ü zulm ü cinayet, ne girye-i eytam!
Ucuzca hem de ne âlâ seyahat-ı Arafat,
Ziyaret et, anadan doğma, ol sabi gibi, yat!
Çalışma, gez, bu kadar altın, elmas, evler, akar...
Yeter bu, yüz sene bitmez, çalışmadan ne çıkar?
Cenab-ı Hak sana vermiş, hayatı fırsat bil! 
Bu servetin Hac'efendi, tükenmesi müşkil.
Hakikaten Hacı zengin, üç evlidir, lâkin
On üç karı boşamış keyf için müsaide din!
İmam gelince muhabbet temelli başkalaşır,
Hocam bu meclise zaten şeriaten yaraşır.
Kelamı bâb-ı meşihatte dinlenir zira
İmamla hayli uyuşmuş Meşihat-i ulyü!
Oturduğu oda pek saltanatlıdır Hacmin,
Sadalarıyla müzeyyen beliyye kırbacının.
Elinde bir kuka teşbih, önünde tabla, tütün; 
Ne bir münafık-ı sadık, ne sıtkı hakka bütün!
Nazarlarında hıyanetle hile-i şer’i
Parıldadıkça güler her fazahatın nev’i.
Yalan dedin mi yeter, bir nazar kıyafetine,
Düşündüğü kuyular hep Muhammed ümmetine.
Düşenlere yetişir, hem parayla bilfaiz,
İmamla ortak a, fetva-yı melanet-engiz.
Yeter o genç çocuğun ırz u mal u şöhretine,
Büluğa rüştünü ispat için salâbetine!
...er diye yemin etmek değil mi şahitlik,
...sa da ne çıkar! Din yolunda âbitlik!
O, baliğin zekerinde birer huveyne gibi,
İmamla bu Hac’efendi, bu Hafız-ı Halebî!
Çocuk güzelce muhabbet o akşam ince uzar
Kadın mebâhisi onlarca çünkü mide bozar.
Hacım riyayı temellükle almış uhdesine,
Hocam livatayı gömmüş ilimle midesine.
Hacımda melanetin hiç açılmamışları var,
Hocamda mefsedet eyler yeminle kavi ü karar.
Hacımda âr u hayadan eser sakalJa sarık,
Hocamda sure-i Lüf a nişan: kulak kabarık!
Hacım fazilete karşı eder seni tekfir,
İmam, şu ilm ü haberler önünde bittastîr
Kılındı’nın kıçını günde elli kerre yalar,
Mühürlerin iri şangırtısıyla halk oyalar.
Olur ya, kız, kadın, oğlan imam evinde kalır
Giren o haneye ölmez, fakat beşer, azalır!
İmam çıkınca evinden susunla istikbal,
Eden şu kitle: Muhacir, bu dalga, zıll-i zeval.
Enin, âmânla açılmış ağızların nefesi,
Buhar-ı cû ile tavlar bu zırtapoz teresi!
Kaza-yı hacet için her kaziyeyi tahlil
Eder, evinde kuzâtı kılar bokuyla hacil.
Bu akşam ıskatı icra eder iken kassam,
Elindeki çıkına karşı bin salat u selam
Getirmesinde şeriatça devr ederdi günah,
Muhammed’e değil Allah’a karşıdır bu külah!
Şu softavata mübellağ olan bu cife-i din,
Dudaklarında birer vecd-i raşe-i telin!
Bu cife hun-ı mezalimle gaslolunmuştur,
Bir ah-ı serd ile sanki beliyye donmuştur.
Muhassenatına ait olan menâkıbını
Hayırla yad için önce karıştırır cebini!
Meâliyata tebeddül eder cinayetler,
Yağar lika-yı şeriatla türlü ayetler.
Elinde hazret-i Kur’an Deîâil-i hayrat
Eder eda-yı şehadetle affını ispat.
Bulur hisabını Kur’an’la, yaygarayla katır,
Gören sanır ki zimem defteriyle bakkaldır!
Kabiltü, hebtü, kabiltü ve hebtü, oldu tamam; 
Ne kizb ü zulm ü cinayet, ne girye-i eytam!
Ucuzca, hem de ne âlâ seyahat-i Arafat,
Ziyaret et, anadan doğma bir sabi gibi yat!
Bakın, şu âlem-i İslam içinde ki zillet,
Meşihatın şu likası, şu levha-yı ibret.
Mezalimi doğuran şu mefâsid-i ahlak
Senet değil mi elinde erâzilin bir bak!
Bu şer’-i din ile hubb-ı vatan nasıl uyanır? 
Beşer, bu zillete resmen hurafe der, dayanır!
Tıp Fakültesi Hastanesi, Haydarpaşî
19.02.1337
<end>

<start>
Kadın namazda osurmuş ve bozmamış asla,
Huzur-ı kalb ile etmiş salatı hüsn-i eda.
Duyar, bakar kocası, bu namaza hayret eder,
Bu üç adet osuruk her fesadı davet eder.
Sorar ve der ki:
“Be hatun, namazda üç kere sen
Osurdun aldırış etmeksizin, sesinden ben
Utandım Allah’a karşı huzur-ı izzette,
Bu zartadan ki: hususan dem-i ibadette”
Kadın tebessüm eder, der ki:
“Kalbim Allah’a
Hulus ile müteveccih olursa dergâha,
Salat-ı mümini hiç ettirir mi zarta suküt,
Götüm kıyamete dek cehren etse de cart curt! ”
Hikâye bu, gelelim şimdi, emr-i tetkike:
Huzur-ı hakta osurmak olur mu böyle şaka?
Hafisi, cehrisi, Bâb-ı Meşihat’a ait,
Fakat huzu’ ile amden, hem erkeği şahit...
Kadın da haklı bakınca, delili kalb-i selim,
Bu kalbe karşı ne eyler şerait-i tahrîm?
Bu vaka hayli mühimdir, edilmeli, tamik,
Bu hadise ki, bu levha; vatanda bit-tatbik.
Herif, hükümet olursa, kadın da devlettir,
Namaz vazifedir, osruk “Sada-yı millettir! ”
Şadalar imdi vücûh-ı selâseye mebni
Olur ki ilm ile halleyler içtihad-ı zeni.
Birinci ah-ı derundan nişanedir sessiz,
Bu iştikâ-yı hafidir ki; zulm-ı kahrengîz.
İkinci cehren olur ki: Şu hâl-i matbuat,
Kaza-yı haceti kanuna uydurur, heyhat!
Üçüncü: Amden o, işte hayatı Ankara'nın,
Vazifeyi tanımaktır esası yaygaranın.
Gürültü, top, tüfek, isyan nedir vazife için? 
Vazife çünkü: Mukaddes, vatan hayat ile din.
Bu yolda kalbini Allah'a rabt eden korkmaz,
Bozulmaz öyle patırtıyla kıldığı o namaz.
Sada-yı milleti ilan eden kadın. Bu herif
Eşek gibi bakar ancak, mukaddesat-ı Şerif.
Ne olduğu size zahir değil mi? İşte vatan.
Sada-yı millete karşı ağız açarsın, utan.
Bu cehren oldu evet, gel, seninki ya imza? 
Çıkar mı o leke bilmem ki; yıkasa derya?
Demek o bad-ı muhalif, eser ki devletten
Habîr eder vükelâyı reh-i hükümetten.
Uyandırır kara yelle müsebbib-ül-esbab
O kaptanı ki olurken gemi zulümle harab,
O na-hud’a-yı cehalet penah-ı bî-izan
O yolculardan utanmaz mı? İşte hal-i vatan.
Hayır, utanmaz o, onda utanmak olsa eğer
Öperdi südde-i şevket penahı mihr-i zafer.
Şeraitin başı halkın vazifesinde huzur
Huzur-ı hakta vazife kabul eder mi kusur?
Bu yerde devlet u millet idare gerdişidir,
Hatayı kontrol ancak hükümetin işidir.
Hükümetin ise timsali heyet-i Âyân
Mezarlığı vükelâ, servi, zilli Mebûsan.
Bu işte saye-i şevketpenah-ı devlettir,
Bu kabre fatiha, artık sada-yı millettir.
Misal için size ben bir hikâye arzedeyim,
Bu fıkra dikkate şayan hakikati mülhim:
Büyükçe bir adam ölmüş necib, hem zengin,
Gasil vesaire neyse merasim-i tekfin
Olur iken teneşirde yavaşça doğrulmuş,
İmam ve ordakiler cümleten hacil olmuş.
İmam, demiş ki:
“Efendim, vücudunuz kirli
İmiş de bir yıkamak istedik değil mi iyi? ”
Evet demiş.
“Güzel amma götümdeki pamuğa,
Cevabı kim verecek? Sor başındaki kavuğa.”
Meğerse sekteden arız imiş bu hâl-i garib,
Sıcak su da dökülünce çıkar hata-yı tabib.
Bu işte ba’s-ı vatandır ki biz bad-el-mevt; 
Sıcak su gözyaşıdır, hak, bu serserice evet.
Fakat bilir misiniz ki; yazar iken bunu ben,
Fakülte’de gece saat yarım, soğuk birden
Tipiyle, karla hücum etti, yok odun yakacak
Ya şu zavallı ahaliye hangi göz bakacak?
Müzahrafât-ı hükümet taşar devâirden
Rical-i anane dönmez bu fikr-i kahirden.
Bütün vesaik-i zillet şu sözle dolmuştur:
Bu doğrusu ise de her nasılsa olmuştur.
Hukuk-ı halk ise de her nasılsa zulm-i sarih
Budur ki lanete şayan, değil hata-yı kabih.
Benimseyen adam ancak, maaş için, vatanı,
Kızarmıyor o surat hiç, sıvansa elle, kanı!
Muhabbet-i vatan ancak geçinme âlemidir,
Dilinde davet-i düşmen ki vird-i mahremidir:
Temerküz etmemiş asla o dilde hubb-ı vatan
Sorulsa ceddi de mutlak vezir-i âlîşan!
Nasıl temerküz eder ki o şive-i suni
Kalemde kopye edilmiş riyaların nev’i.
Bu bî-hâyâ beyefendi bileydi kendisini
Akort ederdi Rübâb-ı Şîkeste’ye sesini.
Bu Fikret'e yanar âlem, fakir ise, kızarım,
Muhiti anlamamıştır, o bî-kese kızarım.
Vefatına sebebiyyet veren şu hal-i vatan,
Fakat bu hâli tedaviye yeltenir insan.
Bu inkıhara da çare budur ki tnerd-i metin,
Merdi fikrini bir yolla millete telkin.
Dehayı, fikri el altından oynatır ehli,
Budur siyaset-i şahsiyenin asıl temeli
Bu hizmeti yapamazdı, kalın gelirdi ona,
O Aşiyan’ı feda güççedir vatan yoluna.
O benden önce bilirdi Tolostoy oğlumuzu,
Öğürdü, kustu, çıkardı, o nur gibi domuzu.
Onun vekarım öldürdü gayz-ı Emrullah,
Gömüldü kendi de ardınca sad hezâr eyvah!
Onun vefatına vallahi ağlayanları ben,
Güler de benzetirim nam u ruhuna rehzen.
Hayat-ı aşka kıyılmaz irade-i har için,
Şikeste olduğu anda Rübâb'ı sustu Tanin.
Elimde bak koca pîrin... gibi kamışı; 
Yapar eşekleri insan, teranedir bu aşı.
Girer huzur ile kerhaneye, harabata,
Çıkar sürür ile ta sidre-i semavata!
O noktada biraz inler küşâd olur deycûr,
Gelir ayağına hîçî, elinde bade-i nûr!
Bir ıstıfa-yı müebbed içinde vahdetle,
Kalır nedime-i ruhu peri-i sanatle.
Bedayiin görülür bestekar-ı ilhamı,
Şiirle raks eder aşkın peri-i âlâmı.
Dehaya ait o âlemde emf-i teşrifat; 
Nedir bu ka’r-ı serâir, nedir bu umk-ı hayat?
Vücud, hâk-i mezellette, dil semalarda,
Pür-inşirah seyahat eder fezalarda.
Sen ey Azâb-ı Mukaddes, hayal-i Mevlânâ,
Senin mi söyle, senin mi bu kişver-i mana?
Bu iltifat-ı kadimin nigâh-ı hayrettir; 
Vücud-ı marifetin, kıblegâh-ı vahdettir.
Serâir-i azametle dolan şu köhne serim,
Ne var içinde ki arşı, zemin-i fikr ederim?
Urücu velyeden efkâr içinde kavs-i nüzul,
Bu sânihâtı saçar, ben de kayd ile meşgul.
Hülasa: Ben değilim o cihan-ı râz-ı gezen,
Nühüfte perde-i nâyın içindeki Neyzen.
<end>

<start>
Ulu Tanrım, bu Arap açmazı Türk'ü yendi,
Tam bin üç yüz sene bîçareye Müslim dendi!
Altı bin yıl bu maval gezdi ağızdan ağıza,
Kapılan yandı bu iman denilen mıhladıza!
Aslı yok, astarı yok, esteri yok, kervanı var,
Aklı yok, rehberi yok, varlığı yok, şeytanı var!
Bu uğurda sürünenler tamam üç yüz milyon,
Hepsi de birbirinin zıddı ve şerân melun!
Bin bir uçlu kazığı çak diye verdin deliye,
Bağladın hem de yularsız bizi kal ü beliye!
Gece bastı kara kaplı kitap - oldu hâkim,
Anırırken tepişen bunca eşek hep âlim!
Hepsi de kendisinin gittiği yol doğru sanır,
Razıdır yaptığına az buçuk elden utanır!
Utanırdan garazım menfaatinden korkar,
Yoksa her şeye müsait o sarık, kanlı yular!
Sargı sarmış gibi bir kör çıbana, manzarası,
O kızıl fes, o Grek damgası, yüzler karası!
Taşıdı yüz sene bu illeti bîçare vatan,
O cinayet sürüsü gitti sılaya karadan!
Âdemin hasleti temsil edemez bu piyesi,
Türk'e düştü beşerin zaviye-i tesviyesi.
<end>

<start>
Hâdisatı oku her an, o zaman geçti deme; 
Habil’i Kabil’i sağ belle, basiretle geçin.
Asl-ı kanun-ı tabiatta tagayyür yoktur; 
Vaka tebdil-i kıyafetle gelir her gün için.
<end>

<start>
Kim demiş kanun alınmıştır ayaklar altına
Böyle bir halin vukuunda hamiyet çiğnenir.
Devleti yolsuz görenler halt eder bir beldede,
Kaldırım olmazsa kanun-ı hükümet çiğnenir.
1911
Kimse ta’yip edemez biz kafa göz yarsak da,
Döğüşe, kavgaya var milletin elbet hakkı.
Yatalı beş senedir sade mısır ekmeğine
Kalmadı halkımızın Hind horozundan farkı! 
1915
Evet, tarih-i âlem bir tekerrürden ibarettir.
Şu vaka ehl-i imanca bugün şâyeste-i tebcil
Bakın adl-i ilahinin sema-yı intikamında,
Ebabil oldu tayyare, denildi bombaya 5/ccf/.30
1917
Kazılan hendek-i zulme dem-i millet doldu,
Böyle gösterdi Mason fırkasının minkalesi.
Taş çıkardı vükelâ Kahkaha Melun'& bile,
Oldu kâşaneleri her birinin kan kal’esi! 
Eskişehir, 1335
Hartada gösterilen reng-i hudud-ı düvelin,
Cild-i arzı kemiren kangrenin cetvelidir.
Şirk-i milliyyet ile parçalanan cism-i beşer,
Kanlı taca sığman kellelerin me’kelidir.
Eskişehir, 1335
Yılan kışın uyuşur, mukteza-yı hilkatidir,
Gelince mevsim-i saydı, şikâr için ayılır.
Şu nev’i âdemin ekmek yolunda sayf u şita
Çalışmayanları zü-dem-i bâridi sayılır.
1930
Yazılmış alnına her ne ise fi’lin, reddi nâ-kabil; 
Hüner şu defter-i amali, ömrü hoşça dürmektir.
Musaddaktır bu dava ta ezelden mühr-i hikmetle
Cihana gelmeden maksat şu tatbikatı görmektir.
Tıp Fakültesi Hastanesi, Haydarpaşa
9 Mart 1337
Kan taşından eşiği, laht-ı ciğerden temeli
Bab-ı âli vatanın bir delinen şiryanıdır.
Adeta pıhtı gibi kırmızı koltuktakîler,
Dökülen yüzsuyu sanki fukaranın kanıdır.
İstanbul, 1921
Delikli demirin vurmazı olmaz,
Ardına geçip de göz uydurmalı.
Şu insanoğlunun kanmazı olmaz,
Özünü bilip de söz uydurmalı.
1925
Gitme maziye çıkan izbe o kanlı yoldan,
Bil, muhabbetle seni karşılayan şeytandır.
Aldatır lafz-ı uhuvvetle, tekin ol, kanma; 
Müslümanlıkta nifak anane-i imandır! 
Balıkesir, 1926
Dinimizde edep, hâyâ, arama,
Sanma dünyadan arlanır gideriz.
Serhad-i inkılab-ı mevte kadar,
Cehl içinde yuvarlanır gideriz.
Toptaşı Tımarhanesi, 1927
Başımızda laik Cumhuriyet,
Ortada kürsi-i İlahiyat! 
Felce uğrar içinde ezdadın
Akl u hikmet, teceddüdâd-ı hayat! 
1929
Kalb-i arzı dinliyor vâris gibi kambur felek,
Durduğu anda heman eşyaya vaz’-ı yed için.
Cismin ecza-yı anasırdan eğer madûd ise
Fırsatı fevt etme yoktan yerde bir mabet için.
Beyoğlu, 1933
Harp ile koptu kıyamet bu gelen yevm-i hesap,
Emr-i hakla şu vazifeyle mükellef devran,
Başka mahşer arama rüz-ı ceza işte bugün; 
Soracak cürmünü her ferde müsellah vicdan! 
Bakırköy Tımarhanesi, 1942
Kuru laflar ile endişemi ihlal etme,
Kulak asmaz davula dinleyen elbette kösü.
Bu mudur ahsen-i takvim ile metheylediğin,
Bu mu insan diye halk ettiğin eşek sürüsü.
Fatih, 1943
Bana vicdan ile din, hubb-ı beşer şöyle dedi:
Menfaat nerde ise o tarafa yollanırız.
Sen şifabahş olacak sanma bu teşkilatı,
İlmi biz halkı uyuşturmak için kullanırız.
Fatih, 15 Mart 1948
Şimdiden aç gözünü zırlama müstakbele bak,
Çocuğun varsa alıştır dayağa, tahkire.
Yolu yok kurtaramazsın bu gidişle yurdu,
Bunu takdir olarak bil de giriş tedbire.
Fatih, Haziran 1948
İntihabın sonu gelmez yaşamaktan maksat
Vartasız köprüyü bir zarta ile geçmektir.
Reyini verdiği şahsın soyunu bilmezse
Kendisi kendisinin düşmanını seçmektir.
Fatih, Temmuz 1948
Çürüdü memleketin iç yüzü çöktükçe temel,
Şimdilik harice karşı yerimiz olsa dahi,
Yüzümüz yok bakacak kabrine ecdadımızın
Tükürür zannederim çehremize tarihi.
Fatih, 20 Temmuz 1948
<end>

<start>
Ölmüşlerle uğraşılmaz demişler,
Hikmetini bize soran olmadı.
Bu bir rüya altı bin yıl görüldü,
Uyanıp da daha yoran olmadı.
Bilinsin ya Âdem nasıl kovuldu? 
Hem ilk oğlu katlolundu, boğuldu.
Sanki çile çekmek için doğuldu,
Bu belaya karşı duran olmadı.
Âdem öldü, İdris gitti, Nuh geldi,
Lüt’un işi başka, Yusuf güzeldi.
Hangi dinle bu kârhane düzeldi,
Hangi şahın mülkü viran olmadı?
Hangi kanun, nizam kaldı temelli? 
Dinli, dinsiz, feylesof, kelli felli,
Güvenip de bilgisine besbelli,
Alt tarafı karıştıran olmadı.
Bir mecliste toplanmıştı enbiya,
Hep erenler uluları, evliya,
Önde Bektâş ile pîrim Mevlânâ,
Ben de gizli girdim, duyan olmadı.
Her nebiye bir veli sordu sual; 
Uzamadı dedikodu, kıyl ü kal,
Zannedersem dinliyordu Zülcelal
İçlerinde kadı yoran olmadı.
Musa Tur’a, İsa hûra büründü,
Eyyûb hasta, Yakûb yasta göründü.
Hepsine de hicran eli süründü,
Halil gibi bir put kıran olmadı.
Yusuf yapmış, Mısır’dayken saati,
Saplı, sapsız, işler hâlâ sanatı.
Sordu Züleyha’ya nedir hikmeti? 
Dedi: Senden sonra kuran olmadı.
Akıl dedikleri bu yırtık yelken,
Hava bekler, kim bu rüzgârı çeken? 
Sabahcılık, akşamcılık der iken
Ayılmaya vakit, zaman kalmadı.
Hakkın birliğinde yoktur şekimiz,
Bize hazır her noktadan tekimiz.
Bekri Mustafa’yla kaldık ikimiz,
Çünkü bizden namlı mihman kalmadı.
Nuh gemiden vapura dedi peki,
Duman tüttü attı yelken, küreği.
Hacı Bektaş bulut gibi dedi ki:
Hangimizin işi duman olmadı?
Ali deyip bir noktaya gittiler,
Mevlânâ’nın Neyzen'ine yettiler.
Hepsi birden kalkıp semâ ettiler
Dediler ki: Böyle devran olmadı.
<end>

<start>
Dilşikarım! Sen esir ettin dil-i nâşâdımı,
Şîvekârım! Levha-i hüsnün gönül sayyadı mı?
Düştüğüm günden beri gafletle hüsnün damına,
Eyledin eflâke i’lâ âhımı, feryadımı!
Hançer-i hicrinle cânâ sinemi çâk eyledin! 
Âşık incitmek acep cananların mutadı mı?
Gözlerin mirât-ı İskender gibi yaktı beni
Tığ-ı çevrin etti viran hane-i abadımı.
Hak seni Tevfik'e mazhar eylesin ey bîvefa! 
Eyledi aşkın perişan fikr-i istidadımı!
<end>

<start>
Şekispir’in bütün asarına değil, birine
Feda imiş Britanya o hikmet efserine.
Ne muhteşem, ne derin bir mehabet-i takdir,
Yeter bu İngiliz'in ilme aşkını tasvir.
Revân eder acı sözlerle tayf-ı hikmetini,
Bu serzeniş ile sezmiş vatan muhabbetini.
<end>

<start>
Hicran kucağında tuttuğun sırdaş,
Çağlamış, bulanmış, durulmuş olsun,
Sözüne, sazına güven de yanaş,
Kulağı ezelden burulmuş olsun.
Boş kafa gezdiren seyyahlar gibi
Keşkülünün delik çıkmasın dibi,
Arifden anlasın seçsin garibi,
Hakikat yolunda yorulmuş olsun.
Taban tepmiş olan gam kervanında,
Dostunu konuklar tatlı canında,
Koçlar gibi duran pîr meydanında,
Aslanlar yurdunda kurulmuş olsun.
Gel dese de bakma nâkes aşına,
Bir fırsat arar da kakar başına,
Dostun namert dehrin mihenk taşına,
Felaket pazarında vurulmuş olsun.
Duysun aşkın elindeki rebabı,
Okunsun alnında çile kitabı,
Neyzen gibi günahının hesabı,
Mezara girmeden sorulmuş olsun.
Çemberlitaş, 1908
<end>

<start>
Sevdalı akşamlar tekin değildir,
Pek dolaşma gönül viranesinde
Gururlu güneşler boyun eğildir,
Şaka yoktur aşkın efsanesinde.
Çok mutlu yıldızlar çıktı çığırdan,
Farkı yoktur âşıkların sağırdan,
Önce dumanlan başlar ağırdan,
Bir cezbeyim aşkın pervanesinde.
İhtimal vermezsin, hem inanmazsın,
Ateşler sarmıştır, sen uyanmazsın.
Mest olduktan sonra artık yanmazsın
Gönlüm gibi hikmet peymanesinde.
Taptığın mihraplar çöker bir anda,
Her şey olmuş bitmiş gibi meydanda
Tutuştu çırağlar, sevda devranda
Yanıyorum sazın teranesinde.
Bir serseriyim ki dur aman bilmem,
Kalbinden başka bir mekân bilmem,
Gökkandil olmuşum, asuman bilmem
Bu mavi gözlerin meyhanesinde.
Karanlık zülfünü bir görmek için,
Göz kanat oldum cin melek için,
Bana yeter artar buselik için
Hatıra telleri dil şânesinde.
Gönül rebabında olamaz düzen,
Aşkım bu yıldızı yüzünden süzen,
Buluşuruz yarın geceye Neyzen
Cananın kalbinde, gam lânesinde.
İstanbul, 1334
<end>

<start>
Ruhuma sunduğun mukaddes günah,
Kanımda ateşten bir şarap oldu.
Sevdanın şimşeği çakınca gönlüm,
Nağmesi alevden bir rebab oldu.
Gökyüzü yıkıldı, yıldızlar söndii,
Güneş hiç doğmadı, ay geri döndü.
Kâinat gayb oldu hiçe büründü,
Aşkından başkası hep harap oldu.
O hırçın hayalin ey sarhoş melek,
Serencam besteler bana gülerek,
Son gece verdiğin zehirli çiçek,
Hicranlar şerh eden bir kitap oldu.
Vefasız talihim bir kara kaya,
Yalvardım, söylettim bu sırrı naya,
Varlığım yok oldu gün saya saya
İçinden çıkılmaz bir hesap oldu.
Beyoğlu, 1933
<end>

<start>
Yâd-ı hayal-i yar ile
Gülzara baktım, ağladım.
Andım şemim-i kâkülün,
Ezhâra baktım, ağladım.
Kalbim esir-i aşk-ı yâr,
Gönlüm heva-yı bî-karar,
Eş kim misal-i cûybar,
Âsâra baktım, ağladım.
Hicran ile dil oldu hun,
Bahtım yaman, talih zebun,
İkbali gördüm ser-nigun
İdbâra baktım, ağladım.
Müstakbelim olmuş heba,
Hâlim bela-ender bela,
Mazideki bî-intiha,
A’sâra baktım, ağladım.
Bir bî-kesim, bî-hânımân,
Şimdi bana dağlar mekân,
Feryadıma makes olan
Kühsâra baktım, ağladım.
Kalb-i hazinim ye’s-pûş,
Hemrazım oldu hep vuhûş,
Karşımda pür cûş u hurûş
Enhâra baktım, ağladım.
Firkatle ney feryad-zen,
Tanbur ise sevda-fügen,
Mızrab-ı gamdan inleyen
Evtara baktım, ağladım.
Sen nerdesin ey nazlı yâr,
Sinemde aşkın payidar,
Kalbimde senden yadigâr
Esrara baktım, ağladım.
İstanbul, Çukurçeşme, 1317
<end>

<start>
Râh-ı ışkında dönen necm-i seher peymâya bah
Zülfünün Mecnun'udur sergeşte-i Leyla’ya bah
Ufk-ı hüsnünden doğan mihr-i cihan-ârâya bah
Reng-i rûyundan dem urmuş sagar-ı sahbâya bah
Âfitâb ile kılur dâ’va tutulmuş âye bah
Turra-i müşkin gamile oldu sünbül tarumar
Düştü hicran oduna erdi hazana nev-bahar
Bülbül ağlar, gül perişan ebr-i cülar bî-karar
Ey selamet ehli ol ruhsara bakma zinhar
İhtiraz eyle melâmetten men-i rüsvaya bah
Her-dem-i hicranı birşâm-ı gariban bülbülün
İhmirârı ateş-i lal-i lebindendir mülün
Derd-i aşk-ı yârdan çâk-i giril) anı gülün
Şem başından çıkarmış dûd-ı şevk-i. kâkülün
Böyle kûteh ömr ile başındaki sevdaya bah!
Astânmda esir olmuş kamer, yıldız, güneş
Bende-i bâb-ı rıza dervişler tek çilekeş
Hest zevk-i cavidanî der firak-ı vuslateş
Bildi ışkında nemed-pûş olduğum âyîne-ueş
Rahm edüp her kez bana bakmaz bu istiğnaya bah
Her ne dem tahrik eder sevda rebabm ışktan
Doldurur cam-ı gama hasret şarabın ışktan
Tâ bekey çeksem aceb hicran azabın ışktan
Sinemi çök eyle gör dil ıztırabm ışktan
Revzen aç her-dem hevadan mevc uran deryaya bah!
İhtiraz etme melâmetten tarik-i ışka gir
Âşık-ı dîdara mirât-ı hak olmaz müstetir
Râh-ı ışkında olub pûyan gönül maksuda ir
Ey gözüm bu şâm-ı ikbalin ne yüzden fîredir
Saye salmış âye ol gîsû-yı anber saye bah
Hüsn ü ışk-ı yâre vakfettim dil-i pür-şivemi
Feyz-i enfâs-ı Mesih'e oldu hemdem Neyzen’i
Vaız’ın efsanesi dur edemez andan beni
Ey Fuzulî nice bir men eyleye nâsih seni
Bakma ânın kavline bir çehre-i zibâya bah.
Erenköy, 1908
<end>

<start>
Memleketi altüst edip yıktılar,
Bir takım pankuduz efendim sensin! 
Taşındılar, kaşındılar, on üç yıl
Başı, kıçı, uyuz efendim sensin!
Âlim, cahil, handavallı, külhanî,
Sözüm burdan öte, Malta yaranı.
Hepisi de birbirinden yabani,
Domuz oğlu domuz efendim sensin!
.......dedikleri, boyalı
Bir çakalmış, ilmi Turan masalı.
Gelmemiştir cihan cihan olalı
Böyle bir zırtapoz efendim sensin!
Fikret, Cemil gitti, kim ne diyecek? 
Bu da sanat, bence hani yiyecek? 
Donumuz yok götümüze giyecek
Alayımız kokoz efendim sensin!
Kemiği ölçmeden doru tıkar mı,
Zaloğlu Rüstem'i çocuk yıkar mı? 
Şahinle dünyada başa çıkar mı
Bu hımbılca horoz? Efendim sensin!
0 son imza bu lekeyi kapamaz,
Çingene’ye filozofluk tapamaz.
Siyaset sırrını turşu yapamaz
Bu çatlak kavanoz, efendim sensin!
Vardır bir keramet pîr sillesinde,
Dervişlik taslarmış boş kellesinde,
Satılır mı İslam mahallesinde
Sümüklü salyangoz? Efendim sensin!
Sıçradıkça sen bu daldan o dala,
Seni gören sanmaz saf bir budala.
Senin içindeki kin değil, hava,
Bir şişecik gazoz, efendim sensin!
Ankara’nın cini seni çarpamaz,
Bir kemikle it ağzını kapamaz.
Korkma sen yaz hiçbir şeycik yapamaz
Dinsizi afaroz efendim sensin!
Madam Miloviç’e bir doya doya
Sulanmışsın gördüm, yüz değil, kaya.
Hıyarlık etme, hiç doğranır mı ya,
Kaymağa maydanoz? Efendim sensin!
On üç yıl aç kaldım süründüm fakir.
Hiçbir cemiyete olmadım esir,
Cebinde iken etti namını tahkir,
Aldığın kaparoz efendim sensin!
Neyzen-i bi-zenim çok etme orsa,
Kaptansın civanım, belinde korsa.
Erler meydanında eksiğin varsa
Başında bir hotoz efendim sensin! 
Tıp Fakültesi Hastanesi, Haydarpaşa
09.01.1337
<end>

<start>
Fatih.......Neron'u,
AsrîFehim Paşa, sivil...
Fatih onun bir emirber kuludur,
Hazer edin ki laf değil...!
Dilediği şahsı azapla ezer,
Onun emri altında hükm ü kader.
Yer gök secde eyler, esnaf baş eğer
Hangi kâra etse meyil...!
Eşeklikte şu kırdığın rekordur,
Fi’lin yakar seni ateştir, kordur,
Bu tuttuğun yolun sonu çukurdur; 
Gelecek var başına bil...!
Çok pot kırdı, çam devirdi Bartın’da,
Dümenciydi madrabazın yanında,
Zabıtanın ayağının altında,
Tam basacak yerde siğil...!
<end>

<start>
Bir... bir... tımar etse
Bu manzara has ahıra yaraşır.
Sağ elinde gebre, solda kaşağı,
Bu cilveye bakan gözler kamaşır.
Matbuatın edebiyat katında,
Beş makale doğdu bak bir batında.
.......kalmaz bunun altında,
Çünkü eşek eşeği ödünç kaşır.
Bakırköy Hastanesi
<end>

<start>
Himmetinden belli, evlad-ı Ali'sin ya Hacı,
Her zaman bab-ı rızada müncelîsin ya Hacı.
Piş-i çeşminde şu’un-ı kâinatın hikmeti,
Hallolunmuş vâkıf-ı sırr-ı belîsin ya Hacı! 
Hep Hüseynîdir neva-yı ateşinin sineden,
Şüphesiz kanun-ı irfanın telisin ya Hacı.
Geldiğinden bellidir darüşşifa-yı âleme,
Az demem ha, hayliden hayli delisin ya Hacı! 
Pençe-i tezvirine ger düşse kurtulmaz veli
Adeta haıınâs-ı şerrin çengelisin ya Hacı!
Şehzadebaşı, 1316
<end>

<start>
Herkes gibi sen de tosunum...a
Baytarlığı öğren amelîden nazarîden,
Hayvanlığı teşrihe özen kaz gibi durma; 
Geç esfel-i âzaya amud-ı fıkarîden.
Âşık Ömer'i, Dertli'yi, Köroğlu'nu belle; 
Al felsefe-i şi’ri müverrih Taberf den,
O! rütbe çalış ey har-ı danâ-yı belâhet,
Eşşekliğe kaftan biç Efendi güderiden! 
Fikrinde senin varsa eğer millete hizmet,
Hemcinsini kurtar şu vebâ-yı bakarîden
1912
<end>

<start>
Es-selam ey ulucan, İbn-i Süreyya Kör Ali,
Bab-ı Haydar'da tevarüsle müheyya Kör Ali,
Nam-ı zatın Ali İhsan da olur ya Kör Ali,
Künyeni böylece, yazmaktaki mana, Kör Ali,
Her muhatap nazar-ı dilde serapa Kör Ali!
Künyeniz ailece; eski Kızılbaşoğlu,
Kökünüzden başınız Bab-ı Âli'ye bağlu.
Bilirim ki yüreğin derd-i vatanla ağulu,
Gerçi devlet ile hem-sin, bu siyaset, bu gülü,
Bence tarihi de bıktırdı bu dava Kör Ali!
Pek kolaylık ile olmaz bu işin tesviyesi,
Şekl-i milliyeti bozmuş, tepeden zaviyesi.
Yeni baştan yapınız sahneyi, fikri, piyesi; 
Dolmasın bir sürü sırtlanla emel nahiyesi,
Bir iken tecrübeniz oldu dübala Kör Ali.
Her taraftan yine cûşan oluyor, ehl-i hulûl,
Semtiniz olmada çok alçağa mersâ-yı vusül.
Bulmasın fikr-i edânî vü fiten cây-ı husûl,
Çevirin ters yüzüne bunları ettirme kabul,
Oluyor hemdeminiz bir sürü edna Kör Ali.
Açmazın hurdesi malum ya, dışardan görünür,
Ruh-ı maksat bilenin fikrine her an görünür.
Tecrübe ehline ayine-i devran görünür,
Hall-i esrar-ı muamma sana rahşan görünür,
Münkeşiftir sana bu ka’r-ı muamma Kör Ali.
Rehberin şule-i tarih-i mükerrer olsun,
Maksadın hikmet-i azminle mukadder olsun,
Tarh u zaidle bu iş vahdete müncer olsun.
Geçen asâr-ı vekâyi sana ezber olsun,
Ortadan kalkar adamla bu belaya Kör Ali.
İhtiyaç artmalı takdis ile ehl-i hünere,
Nazar-ı gaye uzandıkça, huzur-ı beşere,
Verme yüz, sanata bîgane olan derbedere,
Olmalı hisle mücehhez yazılan bu sefere,
Etmeyin soysuzu ikdar ile bâlâ Kör Ali.
Almayın mahfel-i fikre edevat-ı kenefi,
Seçin eşhâs-ı hıyanet ile ehl-i şerefi,
Çıkmasın ahd-ı karîbin yine şerr-ül-halefi,
Size atfen, kokuyor bir nice amâl-i hafî,
Hakka karşı ürüyor eski heyula Kör Ali.
Fikr-i icad-ı hayat-ı nev olursa hidemât,
Yok, değildir, bu cihetçe, elinizde alât.
Sıçılan boklan tathire gerek tensikat,
Ediniz ehl-i fezâille bu sayi isbat,
Olmasın sahn-ı vatan alçağa me’vâ Kör Ali.
Herkesin lokması bir cevher olursa işine,
Uyar edvar-ı siyaset feleğin gerdişine.
Takmayın her ‘it’i bu mevkib-i sa’yin peşine,
Bu demir leblebidir, gelmez esâfil dişine,
Ehl-i hak belli olur lahzada râ’na Kör Ali.
Beslenir rüy-ı melahat diye bin şahs-ı kabîh,
Bunların varlığıdır millet için zulm-ı sarîh.
Sine-i devleti tarih ile ettik teşrih,
Aşikâr oldu maraz, geçti nezaket, telmih,
İş bu merkezde diyor cümle etibba Kör Ali.
Haladan geldi a sor aklıma ey merd-i metin,
Gösteriş, akıbeti her vakit eyler tayin,
istifaya o kadar teşne ki bu fikr ü zemin,
İşinizde hak erenler ola himmetle mu'in,
Doğruya yardım eder Hazret-i Mevlâ Kör Ali.
Tıp Fakültesi Hastanesi, Haydarpaşa
27.02.1337 pazar sabahı.
<end>

<start>
Menâhic-i sühanın titreyen ayaklarını
Birer kavâid-i acz ü kederle rabtettım.
Ezel, ebed iki pervanedir hüviyetime,
Hayali, rişte-i imanla kayd u zabt ettim.
Cemali, nazra-i irfanla bağladım hisse
Visali kabza-i hayretle kalbe reddettim.
Şeb-i celalimi hicranla eyledim tenvir,
Mezâhirimle hafâyâ-yı aşkı seddettim.
Dehayı eyledim ufk-ı bedayi’e sayyâd; 
Zekâyı, fikr-i taharri için delil ettim,
İrade, dest-ı teşebbüste ser-şikeste-i gam; 
Ümidi ruh-ı tecessüs için delil ettim.
Fesane-i şübehâtım, zünün-ı muhtelifin,
Başında leyl-i elemdir ki la-taayyünden
Doğan zılal-i hûrûşan, feza-yı idrake
Serâirimdir akar, sedd-i hayret üstünden.
Âmâ-yı mutlakı deycür-ı iltifatımla,
0 nur-ı vahdete ettim serâçe-i fanus,
Ezel, ebed iki kaptır kitab-ı aşkım için,
Kevâkibim kelimâtı, fezalarım kamus.
<end>

<start>
Taaddüd-i safahatı zuhur-ı eşyanın,
Teceddüd-i derecâtı sıfat u esmanın,
Tagayyür-i harekâtı şu pest ü balanın,
Tebeddül-i kelimâtı cihan-ı mananın,
Bu, hep o dest-i kaderden geçen nukuş, elvan
Hayal-i leyl-i elemdir, nedir, nedir insan?
Bu hâb-ı yek-şebe-i his içinde ömr-i zelil,
Neler geçirmez acab? Cezb ü redle ruh-ı alil,
Düşünse kendini bir an için, hayat-ı sefil
Ölümle çile-i madude olmadan tekmil
Bulur tefekküre fırsat nedimidir hicran,
Rebab-ı meclis-i gamdır nedir, nedir insan?
Beşer, zavallı mugaffel, zavallı merd-i garib,
Hep aldatılmış olan şu nişane-i tahrib,
Ki hem bilinmemiş elan nedir bu sırr-ı acib,
Bu kendi hüsnüne, kendi muhibb ü rakib
Vücud-ı mer’iye karşı fena-yı mutlaktan
Bir iftira-yı ademdir, nedir, nedir insan?
Saray-ı dildeki bin bir derîçe vü revzen
Mükevvenata açılmış uyun-ı hikmet ü fen,
Ziyâ-yı vahdeti bin sun’ıle münakkaş eden
Nüfus-ı camianın bir meşimesi ki bu ten,
Bu ıztırab ile titrer, arar teselli-i can,
Habâb*ı bade-i Cem’dir, nedir, nedir insan?
Bilinmeyen nice şahsiyetin nişanesiyiz,
Sevab ü seyyienin mecmâ-ı fesanesiyiz,
Hadid-i zillete düşmüş hurafe lânesiyiz,
Rebab-ı hîçîde bir giryenin teranesiyiz,
Bu girye-i adem-âlûd, vehm-i haz efsan,
Tuyûf-ı leyl-i sitemdir, nedir, nedir insan?
Şu benliğimdeki ef’al içinde bunca tezad,
Zuhur eder ki sayılmaz, bu câmi’-ül ezdad
Olan hüviyetim ayn-ı cihan-ı kevn ü fesad,
Mücehhezim nice bin hisle ki ilelâbâd
Yaşar bu benliğim amma şu şart ile her an
Fenaya ism-i âlemdir, budur, budur insan.
Evet, benim diyorum, şu düşünceler, hisler,
Terane, girye, hakikat, yalan, desaisler.
Peki, bugün yok olan saltanatlı harisler
Ki her biri nice âsâr içinde can besler
Ve çarpmıyor mu sımâh-ı dile şu bang-i nihan,
Cisimde zıll-ı kıdemdir, budur, budur insan.
O destgâh-ı kaderde duran o süzgeci bil.
Şu’ûn-ı hikmeti, dehri odur eden tebdil.
Ölüm yapar bu hafâyâ-yı sureti tahlil,
Budur Kelam-ı Kadim ’in meali, Rabb-ı Çelil.
Meani-i ezeliyyet içinde ketm ü beyan.
Çakan bir ebr-i keremdir, budur, budur insan.
Beşer için şu kelepçe, bela-yı mübremdir,
Ölüm deyince sanır ki o ayrı âlemdir.
Taalluk-ı eneiyyet, bütün cehennemdir,
Bu itikat ile ki nefs gayre akdemdir,
Bu his, bu şübhe-i müziç, bu duygudur nîran.
Yed-i kaderde kalemdir, budur, budur insan.
Yed-i kaderde kalemdir, hayat-ı müzminini,
Yazar bozar, safahat-ı akâid ü dinini.
Mezara fırlatıp atmakla kurtulur, tenini
Bilir misin ki nedir şu fakir Neyzen'ini? 
Rebâb-ı hîçlde tannan bir ihtizaz u figan,
Temewücât-ı negamdır, budur, budur insan.
<end>

<start>
Bir iftirak ile düştüm esir-i hicranım,
Hayal-i fikr-i muhale serîr-i hicranım,
Nedim-i bade-i aşkım, zamir-i hicranım,
Visal-i redd-ıçin emr-i asîr-i hicranım,
Samâh-ı ruhta çınlar safir-i hicranım.
Cihanı bir bilirim hilkaten alelıtlak,
Bu yerde ehline râci bütün nifak u şikak,
Bu bezm-i meyde muhabbetle cûş eder eşvak,
Gezer terane-i neyle peri-i aşk-ı firak,
Bu künc ü nalede ben dest-gîr-i hicranım.
Gönülde zıll-ı saadet, kederle nâ-mahsus,
Emel dedikleri fettan mezar ile mahrüs,
Derin, ağır gecelerle hayal-i dil menûs,
Çerağ-ı şule-i hîçîye olmuşum fanus,
Yanar Azâb-ı Mukaddesle pîr-i hicranım
Neyim, meyim ile Bektaş, Cerıab-ı Mevlana,
Zahir-i saltanatımdır Muhammed, Âl-i Abâ,
Bu Neyzen'e göre yoktur o mâsivâ vü sivâ,
Vatan dedikleri gurbette bî-kesim amma,
Peri-i sanata malik fakir-i hicranım.
<end>

<start>
Tam otuz yıl bu görünmez, bu bilinmez emelin,
Yanmışını kahrına bu mübheme-i muhteremin.
Gizlenip sinesine leyl-i rebâb-ı ademin
Bir ömür inlemişim fecr-i gamında nagemin,
Serseri neşveleri gönlüme, sahbâ-yı Cem’in
Ruh-ı ithafı gelirdi ezeli bir kalemin!
Aşinalık aradım duyguda, bilmem kelimât,
Laubali periler sinesi mirât-ı hayat,
Ruh-ı esrar-ı esatire karıştıkça memat,
Handeler haykırarak aşkıma, derdi, heyhat,
Duymalıydın bunu sen etmeden önce ispat,
İşte gördün ya ölüm şulesi fanus-ı gamın!
Bak terennüm ediyor cevvini âsâr-ı hayal,
Serpiyor her güneşin kalbime bin reng-ı melal,
Gönlümün bade-i hicranı gibi ruh-ı leyal,
Gezer ıssızlığını hislerimin bî-per ü bâl,
Kendini bilmeyerek bir yere eyler isal,
İşte gönlüm, orası makesidir her sitemin!
Serserilik yaşatır sevdiğini hatırada,
Yerde, gökte, balo, eğlence, denizde, karada.
Sırr-ı sevdayı şikâf etmek için bir arada
Atmışız kendimizi arza efendim, burada
İş ne davada, ne kavgada, ne de yaygarada; 
Bu irâdet bize ferman-ı nukuşı kıdemin!
Niyet-i hilkati düstur-ı tabiat bilelim,
Aşka iman ederek fırsatı cennet bilelim,
Ne şeriat, ne tarikat, ne hakikat bilelim,
Marifet, kendimizi maksad-ı vahdet bilelim,
Kurb-ı memnuası yoktur bu nihal-i İrem’in
Altı bin yıldır efendim, bu terane, bu geviş,
Şah-râh-ı dili takip edelim, ordadır iş.
Râz-ı sevda-yı nihan hiç olunur mu teftiş? 
Edelim hikmet-i ibdâını aşkın derpiş,
Ayrılık hâilesi etmeden önce tedhiş; 
Bir düşün gâyesini ömr-i şebabın, hıremin.
<end>

<start>
Bu âlemde hakikat kimseye ref’-i nikab etmez
Bu acz-âbâd-ı hilkatte, âdem vehme hitap etmez,
Bilenler haddini râib u gümana intisap etmez,
Cılız bir şemayı vehm ü tasavvur âftâb etmez
Bu aklı, mantığı mimar-ı gayb asla hisâb etmez.
Ne hakkın var şu aczinle karıştırmakta ummanı,
Gururun saydırır belki sana rıkk-i beyabanı,
Sığar zannetme fanus-ı hayale şems-i tâbânı.
Sen ey mimar-ı takdirin beşer isminde hayvanı,
Gönül, âfak-ı aşkında bu ekvânı serap etmez.
Takıp bin bir kanat vehm ü hayale cevv-i manada,
Dolaştın haydi farz et âlem-i suğrada, kübrâda.
Münakkaştır bu ferman-ı kaza serhadd-ı tuğrada,
Telakkiden ibaret, dinle iman fasl u davada,
0 yıldız ki doğar ufk-ı rızadan, igtirâb etmez.
0 divanhane-i hikmetteki mahfelde, mecliste,
Bulundum ben de bahs-i istikamette, desaiste.
Cehalet çalkanır hâlâ bütün kürsi-i tedriste,
İlim bir noktadır varsa şu evrak-ı havadiste
Guyübun sırrını kilk-i ezel derc-i kitab etmez.
Ser-i menşur-i hikmette atılmış “Sü ui du" imza,
Sunar bu badeyi âşıklara kürsi-i Ev ednâ,
Mesafe münselibdir, muttasıldır evvel ü uhrâ.
İçersin suret-i zahirde bin cam-ı zunûn amma
Ezel sakisinin sahbası misli neşveyâb etmez.
Bakırköy Tımarhanesi, 1944
<end>

<start>
Gazel
Ney kimi her dem ki bezm-i vaslunı yâd eylerem
Tâ nefes vardur kuru cismümde feryâd eylerem
Rûz-ı hicrândur sevin ey murg-ı rûhum kim bugün
Bu kafesden men seni elbette âzât eylerem
Vehm edüp tâ salmaya sen mâha mihrin hîç kim
Kime yetsem cevr ü zulmünden ana dâd eylerem
Kan yaşum kılmaz vefâ giryân gözüm isrâfına
Munca kim her dem ciger kanından imdâd eylerem
İncimen her nice kim ağyâr bî-dâd eylese
Yâr cevri içün gönül bî-dâda mu'tâd eylerem
Bilmişem bulman visâlin lîk bu ümmîd ile
Gâh gâh öz hâtır-ı nâ-şâdumı şâd eylerem
Levh-i âlemden yudum eşk ile Mecnûn adını
Ey Fuzûlî men dahi âlemde bir ad eylerem
<end>

<start>
Gazel
Ey musavvir yâr timsâline sûret vermedün
Zülf ü ruh çekdün velî tâb u terâvet vermedün
Işk sevdâsından ey nâsih meni men' eyledün
Yoh imiş aklın mana yahşi nasîhat vermedün
Dün ki fursat düşdü hâk-i dergehünden kâm alam
N'oldu ey göz yaşı göz açmağa fursat vermedün
Göz yumup âlemde isterdüm açam ruhsâruna
Cânum aldun göz yumup açınca möhlet vermedün
Bu mıdur rahmün ki hâlün eyler iken kasd-i cân
Çıhdı hattun kim anı men'e de ruhsât vermedün
Verme hüsn ehline yâ Rab kudret-i resm-i cefâ
Çün vefâ çekmekde ışk ehline tâkat vermedün
Ey Fuzûlî öldün efgân etmedün rahmet sana
Rahm kıldun halka efgânunla zahmet vermedün
<end>

<start>
Gazel
Mürde cânım iltifâtundan bulur her dem hayât
Ölürem ger kılmasan her dem mana bir iltifât
Yaza bilmez leblerün vasfın temâm-ı ömrde
Âb-ı Hayvân verse kilk-i Hızr'a zulmetden devât
Men fakîrem sen ganî vergil zekât-ı hüsn kim
Şer' içinde hem manadur hem sana vâcib zekât
Görmeyince ışkunı îmâna gelmez âşıkun
Yüz peygamber cem' olub gösterseler min mu'cizât
Mazhar-ı âsâr kudretdür vücûd-ı kâmilün
Feyz-i fıtratdan garaz sensen tufeylün kâ'inât
Cevher-i zâtundadur mecmu-ı evsâf-ı kemâl
Bu sıfât ile ki sensen kandadur bir pâk zât
Işka tâ düşdün Fuzûlî çekmedün dünya gamın
Bil ki kayd-ı ışk imiş dâm-ı ta'allûkdan necât
<end>

<start>
Şifâ-yı vasl-ı kadrin hecr île bîmâr olandan sor
Zülâl-i zevk-i şevkin teşne-i dîdâr olandan sor
Lebin sırrın gelip güftâre ey meh özgeden sorma
Bu pinhan nükteyi bir vâkıf-ı esrâr olandan sor
Gözü yaşluların hâlin ne bilsin merdüm-i gâfil
Kevâkib seyrini şeb tâ seher bîdâr olandan sor
Gamından şem' tek yandım sabadan sorma ahvalim
Bu ahvali benimle ta seher bidar olandan sor
Habersiz olma fettân gözlerin cevrin çekenlerden
Habersiz mestler bîdâdını hüşyâr olandan sor
Harâb-ı câm-ı aşkım nerkis-i mestin bilir hâlim
Harabât ehlinin ahvâlini hammâr olandan sor
Muhabbet lezzetinden bî-haberdir zâhid-i gâfil
Fuzûlî aşk zevkin zevk-i aşkı var olandan sor
<end>

<start>
Hâsılım yok ser-i kûyunda belâdan gayrı
Garazım yok reh-i aşkında fenâdan gayrı
Ney-i bezm-i gamem ey âh ne bulsan yele ver
Oda yanmış kuru cisminde hevâdan gayrı
Perde çek çehreme hicran günü ey kanlu sirişk
Ki gözüm görmeye ol mâhlikadan gayrı
Yetti bi-kesliğim ol gayete kim çevremde
Kimse yok çizgine gird-âb-ı belâdan gayrı
Bozma ey mevc gözüm yaşı habâbın ki bu seyı
Komadı hiç imâret bu binadan gayrı
Ne yanar kimse bana âteş-i dilden özge
Ne açar kimse kapım bâd-i sebâdan gayrı
Bez-mi aşk içre FUZULİ nice âh eylemeyem
Ne temettu' bulunur neyde sadâdan gayrı
<end>

<start>
Gönül hayalle avunup, vuslata meyletmez; 
Gönül dışında bir yar olduğunu aşık hayal etmez.
Hakikat ehli, kendini güzellik ve cemale kaptırmamalı; 
Gerçek aşk asla bir kusur kabul etmez...
Kamil aşk isteyen, sekil güzelliğinden sakınır; 
Çünkü sekle bağlanmak, aşığı olgunluk sahibi etmez.
Şekilcilik, aşk ehlinin cehaletine delildir; 
Halbuki, akilli olan, bir gün ayrılınacak olanla birleşmez.
Dost, gönülde yerleşse, gözde niçin dolaşsın? 
Muhabbet, sabit olsa, öz mekanından göçüp gitmez...
Gönül levhası masiva lekesinden daima beri olmalı; 
Tevhit ehli olan, idrak sayfasına zülüften ve benden nakış çekmez...
Mana ehli, sekil için iradesini kaybetmez asla; 
Hakikat cevherini mecaz cahilliğine çiğnetmez...
Gönül ehli olan, suret ehlinin hilesine bağlanmaz; 
Fuzuli ise bağlanmıştır; demek ki hali idrak etmez...
<end>

<start>
Bir güzel meth edeyim bari alem yanmasın
Pervaneler gibi herdem can-u alem yanmasın
Hüsnüne mağrurlanırsın Yusuf-u Kenan'mısın
Mah yüzüne bir nikap tut ben yandım el yanmasın
Ebruların şemine yanmaktadır pervaneler
Al yanağın gamzesine dizilmiş durdaneler
Zülcelalın hikmetinden ne doğurur anneler
Mah yüzüne bir nikap tut ben yandım el yanmasın
Gözlerin inkara benzer ebrular keman olur
Her kaçan yüzüne baksam katlime ferman olur
Yüzünü görse bir kafir şüphesiz iman bulur
Mah yüzüne bir nikap tut ben yandım el yanmasın
Ey Fuzuli yeter eyledin bunca cefa
Serimi yoluna koydum gelmedin sen insafa
Güzellerin padişahı ya Muhammet Mustafa
Mah yüzüne bir nikap çek ben yandım el yanmasın
<end>

<start>
Biz cihan sarayını gerçekte viran bilmişiz; 
Esenlik hazinesini bu virane içinde gizli bilmişiz.
Gerçi suretperest, taklit ile kendini alim bilir; 
Gerçekler aleminde biz onu cahil bilmişiz.
Habersizler, şarabi, rahatlık içkisi sanırlar; 
Biz zamanın bilgesiyiz; onu dökmüş; kan bilmişiz.
Anladık ki, alem mülkü kimseye vefa eylemez; 
O zamandan beridir; onu Süleyman mülkü bilmişiz.
Ey Fuzuli! Ayrı sanmışın mescidi meyhaneden; 
Meğer ne hata imiş ki, biz seni hep irfan ehli bilmişiz!
<end>

<start>
Ey beni çılgın eden: benden bu kaçış hali nedir? 
Niye sormazsınki, bu çılgın gönlümün ahvali nedir?
Eğer bana halk içinde ilgi göstermezsen mazursun:
Ama tenhada da yüz vermezsin, bu korku nedir?
Halimi bilmediğin için bana açmıyorsan, anlarım; 
Ya halimi bilip de kasten bilmezden gelmek nedir?
Bülbülün gayreti gül arzusu yolundadır derler; 
Ama gulu gördüğünde meyletmez, peki bu dava nedir?
O peri yüzlü, ben rüsvaya hiç etmez iltifat...
Ey Fuzuli! Bilmem ki, ben rüsvanın sucu nedir?
<end>

<start>
Ey melek-sîmâ ki senden özge hayrandur sana
Hak bilür insan dimez her kim ki insandur sana
Virmeyen cânın sana bulmaz hayât-ı câvidân
Zinde-i câvîd ana dirler ki kurbandur sana
Âlemi pervâne-i şem’-i cemâlün kıldı ışk
Cân-ı âlemsin fidâ her lahza bin candur sana
Âşıka şevkunla cân virmek inen müşkil degül
Çün Mesîh-i vaktsin can virmek âsandur sana
Çıhma yârum giceler âğyâr ta’nından sakın
Sen meh-i evc-i melâhatsin bu noksandur sana
Pâdişahum zulm idüp âşık seni zâlim dimiş
Hûb olanlardan yaman gelmez bu bühtandur sana
Ey Fuzûlî hûb-rûlardan tegâfüldür yaman
Ger cefâ hem gelse anlardan bir ihsandur sana
<end>

<start>
Felek, bağrımı kan etmeden, gönlüm açılıp serpilmedi; 
Beni böyle ağlatıp inletmeden sevindirmedi.
Kılmadan zulm ile yüz parça su yaralı göğsümü,
Bu bahçede, gül gibi, bir anlık bile güldürmedi.
Şükür ki, felek muradımı verdi de; ümitsiz kılıp,
Bu aşk ve sevgi isinde beni pişman eylemedi.
Dert yokmuş kimsede; yoksa, ask feyzi tabibi
Kimde dert gördü de, o derde derman eylemedi? ..
İnsanoğlu sabırsızdır; yoksa zaman
Hangi isi yavaş yavaş kolaya döndürmedi? ..
Gözyaslarımın seli yeryüzünü kapladı, ama mutluyum; 
Çünkü o sel, sabrımın binasını viran eylemedi...
Aşk alış verisinde, dosta kavuşma kazancını elde ettim; 
Ey Fuzuli! Canana canini veren, asla ziyan eylemedi...
<end>

<start>
Gönülde bin gamum vardur ki pinhân eylemek olmaz
Bu hem bir gam ki il ta’nından efgân eylemek olmaz
Ne müşkil derd olursa bulınur âlemde dermânı
Ne müşkil derd imiş ışkun ki dermân eylemek olmaz
Fenâ mülkine çoh azm itme ey dil çekme zahmet kim
Bu tedbîr ile def’-i derd-i hicrân eylemek olmaz
Sahın gönlüm yıharsın pendden dem urma ey nâsih
Hevâ-yı nefs ile bir mülki vîrân eylemek olmaz
Dehânun üzre la’lün istemiş dil def’i müşkildür
Görinmez hîç cürmi yoh yire kan eylemek olmaz
Du’âlar eylerem benden yana bir dem güzâr itmez
Ne çâre sihr ile servi hırâmân eylemek olmaz
Fuzûlî âlem-i kayd içresin dem urma ışkundan
Kemâl-i cehl ile da’vâ-yı irfân eylemek olmaz
<end>

<start>
O dilber ki, devamlı aşığa yüzünü göstermez; 
Noksan kalır; bakış feyzi bulup, olgunluk kesbetmez...
Aşıkları kendine çekmeyen, gerçek maşuk sayılmaz; 
Ne çıkar o suret güzelliğinden ki, hal ehlini cezp etmez? ...
Maşukun yüzü, bilge olmayandan gizli kalmalı; 
Çünkü bilge olmayan, Allah’ın sanatını idrak etmez...
Güzellerin vuslatına talip olan, nefsin arzusudur; 
Yoksa gerçek aşk için: ayrılık: ya da vuslat: fark etmez...
Maşuk, aşığın var olan hayat nakdini harcıyor; 
Korkulur ki, bu zulmü maşukuna aşık helal etmez!
Güzeller naz cilvelerini mecaz ehline göstersinler; 
Hakikat ehli, kendini zülüf ve bene müptela etmez!
Fuzuli, suret aleminde şaşkın ve gafil gezer durur...
Nasıl gafil? Bu sevdanın sonunu hiç hayal etmez...
<end>

<start>
Öyle sarhoşum ki, idrak edemem, dünya nedir; 
Ben kimim, saki olan kim, acaba bu şarap nedir? ..
Gerçi, canandan çılgın gönlümün arzusunu istiyorum; ama,
Bilemem çılgın gönül arzusunu ki, canan sorsa, nedir?
Madem bir kez kavuşmak, aşığı vuslata kandırır; 
Peki maşuktan aşığa her dem bu istiğna nedir?
Dünya ve alem felsefesinden anlayan, bilge sayılmaz; 
Bilge ona derler ki bilmesin hiç, dünyadakiler ve dünya nedir!
Ey Fuzuli! Ah ve feryatların incitmekte alemi; 
Eğer aşk belası ile başın hoşsa, o zaman bu dava nedir?
<end>

<start>
Bu Hazret-i İzzetden izhâr-ı hamd ile istimdâd-ı husûl-i metâlibdür ve Âsâr-ı şükr ile istid’â-yı setr-i Meâyibdür
Elhamdü li-vâhib’il-mekârim
Ve’ş-şükrü li-sahibi’l-merâhim
Veh’ve’l-ezeliyyü fi’l-bidâye
Veh’ve’l-ebediyyü fi’n-nihâye
Kad şâa bi-sun‘ihi beyâneh
Mâ a’zamu fi’l-bakâi şâneh
Sübhânallah zihî hudâvend
Bî-şibh u şerîk u misl u mânend
Meşşâta-i nev arûs-i âlem
Gevher-keş-i silk-i nesl-i Âdem
Sarrâf-ı cevâhir-i hakâyık
Keşşâf-ı gavâmız-ı dekâyık
Peydâ-kon-i her nihan ki bâşed
Pinhân-kon-i her iyan ki bâşed
Mi‘mâr-ı binâ-yı âferîniş
Sîr-âb-kon-i riyâz-ı bîniş
Yâ Rab mededî ki derd-mendem
Aşüfte vü zâr ü müst-mendem
Ez feyz-i huner haber ne-dârem
Cuz bî-hunerî huner ne-dârem
Şugl-i acebî girifteem pîş
Pîş u pes-i û tamâm teşvîş
Sengîst be-râhem uftâde
Bahrîst merâ hirâs dâde
Tevfîk-i toem eger ne-bâşed
V’er lutf-ı to râhber ne-bâşed
Muşkil ki der in girîve-i teng
La‘lî beder ârem ez dil-i seng
Muşkil ki mûrad ruh numâyed
Zin bahr durî be-destem âred
An kon ki dilem furûğ- gîred
Levham rakam-ı safâ pezîred
Âyîne-i hâtıram şeved pâk
Rûşen gerded çerâğ-ı idrâk
Kufl-i der-i ârzû bitâbem
Her çîz taleb konem biyâbem
Bahşed be-riyâz-ı devletem âb
Ebr-i kerem-i Rasûl u ashâb
Bu şükûfe-i gül-zâr-ı tevhîddür ve Nev bâve-i bûstân-ı temcîddür
Ey mûnis-i ehl-i zevk yâdun
Ebvâb-ı emel kilîdi adun
Ey genc-i atâ tılısmı ismün
Sen genc-i nihân cihaân tılısmun
Ey cûd-ı vücûdı kevne vâhib
Zâtı kimi i‘tirâfı vâcib
Ey silsile-i vücûda nâzım
Rezzâk-ı erâzil ü eâzım
Ey perde-keş-i rümûz-ı mübhem
Müstahfız-ı intizâm-ı âlem
Ey mûnis-i hâtır-ı perîşân
Bî-cân olana mahabbetün cân
Ey nakş-tırâz-ı safha-i hâk
Sâhib-rakam-ı hutût-ı eflâk
Ey muhtesib-i cihât-ı erkân
Kân-ı güher-i vücûb ü imkân
Ey mebde-i feyz-i âferîniş
Senden rûşen çerâğ-ı bîniş
Ey perde-i mâsivâ nikâbun
Senden özge senün hicâbun
Ey sırr-ı vücûdun emr-i ma‘lûm
Mevcûd hemîn sen özge ma‘dûm
Ey yeddi gül ü tokuz gülistân
Feyz-i keremünle sebz ü handân
Ey varı yoh eyleyen yohı var
Yoh varlığunda zann ü inkâr
Ey şâhid-i gayb perde-dârı
Fikrün güli ma‘rifet bahârı
Ey âleme feyz-i cûd senden
Halka şeref-i vücûd senden
Ey cümle cihân sana rızâ-cû
Senden hâlî senünle memlû
Ey şem‘-i ezel fetîle-sûzı
Bezm-i ebed encümen-fürûzı
Ey şirk ü şerîkden münezzeh
Sırr-ı ezel ü ebedden âgeh
Ey bâr-ı Hudâ-yı âlem-ârây
Tahsîn işüne hemîn ola rây
Ahsent zihî hakîm-i kâmil
Ne şükr ola sun‘una mukâbil
Fıtrat rakamın çeken zamanda
Hakkâ ki bu emr-i kün fe kânda
Hükm etdün kim ne ola ahvâl
Ne vaz‘ ile çizgine meh ü sâl
Devrân ne zamanda ola âhir
Her devrinde ne ola zâhir
Nişe ola ferd-i nesl-i Âdem
Her ferdi anun ne ede her dem
Eşyâya çoh etmezem tehayyür
Senden yanadur hemîn tefekkür
Eşyâ aceb olmaz olsa zâhir
Kim var senün kimi muzâhir
Ammâ çü sana kadîmdür zât
İdrâk sana yeter mi heyhât
İdrâkümüze kemâl-i hayret
Tevhîdüne besdürür delâlet
Endîşe-i zât kılmak olmaz
Bilmek bu yeter ki bilmek olmaz
Ol dem ki urup binâ-yı muhkem
Çekdün rakam-ı nizâm-ı âlem
Hakkâ ki hoş intizâm verdün
Ârâyişini tamâm verdün
Etdün gereğin ger az ger çoh
Bir nesne gereklü yoh ki ol yoh
Bir nev’ ile eyledün müheyyâ
Kim geldi kusûrdan müberrâ
Eşyâda egerçi râz çohdur
Ol kim ola râzun anda yohdur
Eşyâ nişe senden olsun âgâh
El kudretu ve’l-bekâu li’llâh
Bu münâcât deryâsından bir cevherdür ve Tazarru‘ ma‘deninden bir gevherdür
Yâ Rab kerem et ki hâr ü zârem
Dergâha besî ümîd-vârem
Toprağ idüm eyledün bir insân
Müstevcib-i akl ü kâbil-i cân
Ger cân ise hâk-i dergehündür
V’er akl ise sâlik-i rehündür
Men gülşen-i cân içinde hârem
Âyîne-i akla bir gubârem
Nem var ki lâf edem özümden
Mahv eyle meni menüm gözümden
Ol gün ki yoh idi mende kudret
Kıldun mana gaybetümde şefkat
Cân verdün ü sâhib-i dil etdün
İdrâk-i umûra kâbil etdün
Ger safha-ı sûrete misâlüm
Çekmezdi kazâ n’olurdı hâlüm
Hâlâ ki havâlegâh-ı cûdem
Makbûl-ı saâdet-i vücûdem
Yüz şükr ki yoh sana hilâfum
İnsâfum var ü i‘tirâfum
Eyle değülem ki bu arada
Sedd ola sülûküm i‘tikâda
Her lahza akîdem ola zâil
Tevhîdüne isteyem delâil
Râh-i talebünde bî-karârem
Ammâ talebümde şermsârem
Doğrı yola getmedüm ne hâsıl
Bir menzile yetmedüm ne hâsıl
Bu arsada her eser ki gördüm
Sensen dedüm ol eser yöğürdüm
Çün verdi hayâl ana ham ü pîç
Men münfail oldum ol eser hîç
Men akldan isterem delâlet
Aklum mana gösterür dalâlet
Tahkîk yolında akl n’etsün
A‘mâ vü garîb handa getsün
Tevfîk edersen meger refîkum
Tâ sehl ola şiddet-i tarîkum
Gör hırsumı isteğünce ver kâm
Senden ikbâl ü menden ikdâm
İlmünde ıyandur i‘tikâdum
Sensen senden hemîn murâdum
Dünyâ nedür ü taallukâtı
Endîşe-i mevtdür hayâtı
Ammâ demezem yamandur ol hem
Ser-menzil-i imtihandur ol hem
Bi’llâh ki bu dil-firîb menzil
Eyle mana verdi râhat-i dil
Kim eski makâmumı unutdum
Sandum vatanum makâm dutdum
Müşkil gelür imdi terkin etmek
Bir özge makâma dahi getmek
Men beyle kılurdum i‘tibârı
Kim munda olur gönül karârı
Mundan özge makâm olmaz
Zevki bu yerün tamâm olmaz
Ammâ çü senündürür bu güftâr
Kim dünyeden özge âhiret var
Oldur ki makâm-ı câvidândur
Kâm-ı dil ü râhat-ı revândur
Güftâruna i‘tikâd kıldum
Ol yahşırağ olduğını bildüm
Bildüm ki budur senün murâdun
Kim ehl-i kemâl ola ibâdun
Munda yete rütbe-i kemâle
Anda yete devlet-i visâle
Farz oldı bu azmi cezm kılmak
Mi‘râc-ı kemâle azm kılmak
Bu râhdan etmek olmaz ikrâh
Hoş râhdürür sana geden râh
Evvelde çü lutfun oldı ma‘lûm
Âhir günde hem etme mahrûm
Çün yâd-ı visâl edüp revânum
Azm-i reh-i kurbün ede cânum
Ol lahza hem etme şefkatün kem
Tevfîki refîkum eyle bir dem
Çün akl ile dil emânetündür
Mende eser-i inâyetündür
Munları menümle zâr kılma
Bir niçe azîzi hâr kılma
Tâ kim bu makâmı terk edende
Senden yana azm edüp gedende
Menden âzürde getmesünler
Dergâha şikâyet etmesünler
Şûm olmasun anlara visâlüm
Olmasun olardan infiâlüm
Bu kasîde Hazret-i Bârî Şânındadur
Âferîn ey sâni‘-i ten-perver-i cân-âferîn
Hâliku’l-eşyâ İlâhu’l-halk Rabbu’l-âlemîn
Mübdi’-i âsâr-ı kudret akd-peyvend-i vücûd
Zâbit-i erkân-ı fıtrat nakş-bend-i mâ’ ü tîn
Ey semûm-ı satvetün te’sîri nîrân-ı cahîm
V’ey sehâb-ı rahmetün sîr-âbı Firdevs-i berîn
<end>

<start>
Kudretün gül-zârına bir sebze Sidrü’l-müntehâ
Hikmetün şem‘ine bir pervâne Cibrîl-i emîn
Sun‘un eyvânında bir kandîldür nüh âsmân
San‘atun dîbâcesinden bir varak rûy-i zemîn
Dergeh-i ta‘zîm ü tekrîmünden âlem kâm-cûy
Hırmen-i ihsân ü eltâfundan âdem hûşe-çîn
Arsa-i idrâk-i fevz-i re’fetün dârül-emân
Rişte-i ümmîd-i feyz-i rahmetün hablü’l-metîn
Hâkdan her zerre te’yîdünle bir cism-i latîf
Âbdan her katra tevfîkünle bir dürr-i semîn
Ol amîmü’l-feyz mün’imsen ki feyz-i şâmilün
Rızk taksîminde kılmaz imtiyâz-ı küfr ü dîn
Vâdî-i derkündedür ser-geşte fehm-i tünd-seyr
Mülk-i tevhîdündedür mahsûr akl-ı dûr-bîn
İlm-i irfânunda her kim bir yakîn bulmuş velî
Hîç şek yohdur kim ol idrâki hasr etmez yakîn
İktizâ-yı hikmetün izhâr-ı kudret kılmağa
İhtilâf-ı tab‘ ile ezdâdı etmiş hem-nişîn
Hâdisât-ı ihtilâf-ı devrden görmez halel
Kime kim ma‘mûre-i hıfzun olur hısn-ı hasîn
Hîç kim cürm ile dergâhundan olmaz nâ-ümîd
Senden ister kâm eger rüsvâ vü ger halvet-nişîn
Sensen izhâr eyleyen ma‘şûka âşık şevkini
Âşıkı sensen kılan ma‘şûk şevkiyle hazîn
Neş’e-i aşkunladur Mecnûn sürûdı sûznâk
Pertev-i hüsnünledür Leylî cemâli nâzenîn
Pâdişâhâ iktizâ-yı hikmetün tenbîh edüp
Gerçi havrâ ravza-i tâ‘âta konmışdır rehîn
Tâ‘atun eyler Fuzûlî tâkat oldukça velî
Hırs ile ne ravza-i Rıdvan diler ne hûr-i ‘în
Hûr-i ‘în ü ravza-i Rıdvan havâyîlikdürür
Nefsden geçmişdür ol senden rızâ ister hemîn
Bu vâcibü’l-vücûd isbâtına bürhân-ı kâtı‘dur ve Bekâ-i sâir-i mevcûdâta delîl-i mâni‘dür.
Etmek gerek ehl-i feyz ü bîniş
Tahkîk-i vücûd-ı âferîniş
Bilmek gerek anı kim cevâhir
Ne genc-i nihândan oldı zâhir
Ne dâiredür bu devr-i eflâk
Ne zâbıtadur bu merkez-i hâk
Cisme arazı kim etdi kâim
Nâra neden oldı nûr lâzım
Her hilkate gerçi bir sebep var
Âyâ sebebi kim etdi izhâr
Ger kâf ile nûndan oldı âlem
Âyâ neden oldı kâf ü nûn hem
Bî-hûde değül bu kâr-hâne
Bî-fâide gerdiş-i zemâne
Hâşâ ki bu turfe nakş-ı garrâ
Nakkâşından ola müberrâ
Hâşâ ki bu bârgâh-ı âli
Bir dem eyesinden ola hâlî
Fikr eyle vü gör nedür bu üslûb
Ne sâni‘edür bu sun‘ mensûb
Her zerre-i zâhirün zuhûrı
Bir özgeye bağludur zarûrî
Ger gâyete eylesen teemmül
Zâhir olur anda mazhar-ı kül
Versen özüne fenâ-yı mutlak
İsbât olur ol fenâ ile Hak
Ger var ise ma‘rifet mezâkı
Fânî sana bes delîl-i bâkî
Hakkâ ki hemîn vücûd birdür
Bir zâta vücûd münhasırdur
Aksidür anun vücûd-i ağyâr
Ma‘nîde yoh i‘tibâr ile var
Var olanı halk yoh sanurlar
Yoh varlığına aldanurlar
Yohdur bu vücûdun i‘tibârı
Hak âyînedür cihân gubârı
Ey akl edeb riâyet eyle
Bu bilmek ile kifâyet eyle
Tahkîk-i sıfâta kâni‘ olgıl
Endîşe-i zâta mâni‘ olgıl
Ol perdeye kimse râh bulmaz
Tahkîk bil anı bilmek olmaz
Ger yetse idi bu sırra idrâk
Demezdi Resûl mâ arefnâk
Halk oldı bu bahr-ı hayrete gark
Tâ halkdan ola Hâlika fark
Her rişte ki Hak ıyân edüpdür
Ser-riştesini nihân edüpdür
Bir kimse eğer olaydı âgâh
Kim halkı nişe yaradur Allâh
Mümkin ki irâdetiyle ol hem
Halk edebileydi özge âlem
Vermez çü kemâl-i hikmet-i Hak
Tahkîk-i rümûza râh-ı mutlak
Fâş oldı ki sırr-ı Hak nihândur
Âlemde nişânı bî-nişândur
Bu izhâr-ı i‘tirâf-ı cehâletdür ve İkrâr-ı isrâf-ı ma‘siyetdür
Ey hikmete bahmayan nazarsuz
Ahvâl-i zemâneden habersüz
Ta‘n etme ki çerh bî-vefâdur
Dâim işi cevr ile cefâdur
Şerh eyle mana ki çerh n’etdi
Andan ne cefâ zuhûra yetdi
Nen var idi kim elünden aldı
Ne mertebeden aşağa saldı
Devrâna getürdi mihr ü mâhı
Anc’etdi sipîdi vü siyâhı
Geh âteşe zecr-i âb verdi
Geh bâda gam-ı türâb verdi
Şem‘-i emelün münevver etdi
Her ne diledün müyesser etdi
Kıldı seni hîçden bir âdem
Esbâb-ı tena‘‘umun ferâhem
Çerhun hod işi senünle böyle
Sen n’eyledün anun ile söyle
Her dem anı bî-vefâ ohursen
Dönsün deyü min duâ ohursen
Çün ol sana kıldı mihr-bânlığ
Yahşılığa eyleme yamanlığ
Ey rûh ki câm-ı cehl edüp nûş
Hubb-i vatan eyledün ferâmûş
Kim saldı seni bu teng râha
Handan düşdün bu dâm-gâha
Sen terk kılup adem diyârın
Buldukda vücûd-ı i‘tibârın
Kılmışdı senünle hikmetullâh
Ecnâs-ı havâs u aklı hem-râh
Tâ âleme geldüğün zamanda
Bâzâr-ı tereddüd-i cihânda
Sermâyeleründen edesen sûd
Ol sûd nedür rızâ-yı ma’bûd
Hâlâ ki hasâret oldı vâki‘
Sermâyelerün tamâm zâyi‘
Hayrân ü mükedder ü tehî-dest
Ahvâli harâb ü rütbesi pest
Dönsen yine geldüğün makâma
Kâbil mi düşersen ihtirâma
Elbetde zelil ü hâr olursen
Bu fi‘l ile şerm-sâr olursen
Ey nefs-perest ü cism-perver
Olma gam-ı hırs ile mükedder
Cehd ile azâb-ı gûr yığma
Sa‘y eyle metâ-ı mûr yığma
Alma ele sâgar-ı mey-i nâb
Kim garka eder seni bu gird-âb
Olma nigerân-ı sebze-i beng
K’âyîne-i dînüne salur jeng
Def kimi gögüsde lehv koyma
Ney kimi hevâ-yı nefse uyma
Dâmân-ı tarîk-i şer‘ dutgıl
Her ne ki hilâf-ı şer‘ unutgıl
Tahkîk-i vesîle-i vusûl et
Taklîd-i şerîat-i Resûl et
Bu ser-defter-i enbiyânın evsâfından bir varakdur ve Server-i asfiyânun gül-zâr-ı eltâfından bir tabakdur
Ey pâdişeh-i serîr-i levlâk
Maksûd-ı vücûd-ı hâk ü eflâk
Olmış eflâk hâk-i râhun
Çekmiş eflâke hâk câhun
Ey râkım-ı nüsha-i meânî
Ma’mûre-i ilm-i dîne bânî
Şâhenşeh-i mesned-i risâlet
Ressâm-ı kavâid-i adâlet
Ey arş-nevâz ü ferş-perver
Defterdâr-ı hisâb-ı mahşer
Ser-defter-i enbiyâ-yı mürsel
Anlara hem âhir ü hem evvel
Ey vâzı‘-ı ıstılâh-ı îmân
Hakdan sebeb-i nüzûl-i Fürkân
Sensen sultân ü gayr haylün
Senden özge senün tufeylün
Ey halvet-i kudse şem‘-i mahfil
Cibrîl teredüdine menzil
Hak emri senünle halka cârî
Kavlünle ol emrün i‘tibârı
Ey kıble-nümâ-yı ehl-i tâat
Gencîne-i gevher-i şefâat
Tâc-ı ser-i arş hâk-i pâyun
Şem‘-i şeb-i Kadr nûr-ı râyun
Ey vâsıta-i nizâm-ı âlem
Dîvân-ı Haka vezîr-i a‘zam
İrfân-ı sıfât u zâta ârif
Keyfiyyet-i kâinâta vâkıf
Ey zâtun içün beşer vücûdı
Âdemde sana melek sücûdı
Yâsin sadef-i dür-i sıfâtun
Tâhâ gül-i bûstân-ı zâtun
Ey mekteb-i dânişe muallim
Mahrûse-i hükm-i şer‘e hâkim
Dergâhuna enbiyâ rücûı
Ta‘zîmüne âsman rükûı
Tahsin sana ey huceste-fercâm
Kim vaz‘ kılup tarîk-ı İslâm
Keyfiyyet-i hâli rûşen etdün
Hayr ü şer işin muayyen etdün
Ahvâl-i evâmir ü nevâhî
Ma‘lûm etdün bize ke-mâhî
Sen bildürdün ki kimdür Allâh
Sensüz kim olurdı andan âgâh
Güm-râhları tarîka saldun
Üftâdelerün elini aldun
Fâş oldı nasîhatün cihâna
Sen koymadun ortada behâne
Ammâ bize yohdur ol saâdet
Kim hıfz-ı tarîkun ola âdet
İhmâl ederüz itâatünde
Taksîr edâ-yı hidmetünde
Her niçe ki hâr ü şerm-sâruz
Bu cürm ile hem ümîd-vâruz
Kim feyz-i avâtıf-ı amîmün
Şad eyleye gönlin ehl-i bîmün
<end>

<start>
Âsîlerün olasen penâhı
Nevmîdlerün ümîd-gâhı
Sensen çü şefî‘-i her meâsî
Ne gam eğer olsa kimse âsî
Ger bende ola tamâm-ı tâat
İzhâr neden bulur şefâ‘at
Sensen bu serîr pâdişâhı
Bu mülkde olanun penâhı
Her asrda bir nebî zuhûrı
Her devrede bir resûl nûrı
Fıtrat yolını müzeyyen etdi
Yüz min şem‘ ile rûşen etdi
Tâ gelmeğe rûşen ola râhun
Budur reh ü resmi pâdişâhun
Hâb-ı adem içre şah-ı âlem
Görmişdi vücûdını mukaddem
Kim lem‘a-i nûrdan bir efser
Geymiş vermiş özine zîver
Bîdâr olanda ol yuhudan
Getmişdi karârı ârzûdan
Çün istedi ol menâma ta‘bîr
Senden ana müjde verdi takdîr
Dünyâya peyâm-ı feyz-i nûrun
Tenbîh-i saâdet-i zuhûrun
Halka verüp intizâr-ı makdem
Ol dem geldi ki geldi Âdem
Dünyâ talebünde oldı kâim
Devr ile seni dilerdi dâim
Bir bir yetüp özge enbiyâya
Mi‘râca çıhardı pâye pâye
Gezmezdi senünle sâye hem-râh
Gûyâ ki nihâl-i kaddün ey mâh
Bu âleme vermiş idi vâye
Ol âleme salmış idi sâye
Bu şeb-i mi‘râc şânıdur ve Tulû‘-i âfitâb-ı âsmânî dâstanıdur
Çün feyz-i vücûdun ile ey pâk
Reşk-i felek oldı arsa-i hâk
Dîdârunı görmeği melekler
Pâ-bûsuna yetmeği felekler
Çoh eyleyüp ıztırâb peydâ
Allâh’dan etdiler temennâ
Bir yahşı zaman şereflü sâat
Ref‘oldı duâlara icâbet
Cibrîl yetüp yetürdi fermân
K’ey serv-i riyâz-ı ilm ü irfân
Ey kadri bülend pâdişeh dur
Lutf et şem‘-i Kadr kadrin artur
Hurşîdüni arşa sâye kılgıl
Mi‘râcı bülend-pâye kılgıl
Ref‘ eyle hicâb-ı mâsivânı
Seyr eyle mekân-ı lâmekânı
Müştâk-ı cemâldür melekler
Muhtâc-ı visâldür felekler
Eyvân-ı sipihrde sitâre
Min min göz açupdur intizâra
Hoş ol ki minüp Burâka hoş-hâl
Buldun derecât-ı izz ü ikbâl
Bastun ayağun bu çâr-tâka
Çıhtun derecât-ı nüh-revâka
Na‘leynüne sürdi yüz meh-i nev
Hurşîd ruhünden aldı pertev
Gösterdi Utârid ihtirâmun
Hat verdi ki men senün gulâmun
Nahîdün edüp füzûn neşâtın
Bezm-i tarab eyledün bisâtın
İkbâlün olup karîn-i hurşîd
Öğretdi Mesîh’e resm-i tecrîd
Tîğunda bulup nizâm eyyâm
Ta‘lîm-i şecâat aldı Behrâm
Bircîs’e müsâid oldı ikbâl
Feyz-i kademünden oldı hoş-hâl
Keyvân şeb-i Kadrin eyledün rûz
Oldun ana şem‘-i meclis-efrûz
Râyet sâf-ı sâbitâta çekdün
Ol mezraa mihr tohmın ekdün
Kıldun felek atlasını rengîn
Ol mahfile verdün özge âyîn
Levh u kalemi müzeyyen etdün
Kürsî ile arşı rûşen etdün
Cibrîl’i koyup Burâk’ı saldun
Tevhîd yolında ferd kaldun
Ref‘ oldı sana hicâb-ı mâbeyn
Nüzhet-gehün oldı kâbe kavseyn
Getdün oraya ki getmek olmaz
Yetdün oraya ki yetmek olmaz
Bizden Hak’a arzlar yetürdün
Hak’dan bize müjdeler getürdün
Lutf etdi sana inâyet-i Hak
Tevfîk-ı nefâz-ı emr-i mutlak
Hem mahzen-i ma‘rifet kilîdi
Hem ni‘met-i merhamet ümîdi
Deryâda olup ganî güherden
Zevk ile dönende ol seferden
Germ idi henüz hâb-gâhun
Cünbişde gubâr-ı hâk-i râhun
İnsâf hemîn ola siyâhat
Beyle sefer ile istirâhat
Oldı sana munca feyz hâsıl
Bu vâkıadan zemâne gâfil
Gâfilleri eyledün haberdâr
Esrâr-ı nihânı etdün izhâr
Açdun der-i iltifât u in‘âm
Verdün gereğince her kime kâm
Çün şefkat-i âmun oldı maksûm
Lutf eyle meni hem etme mahrûm
Bî-çâre Fuzûlîyem ki zârem
Züll-i güneh ile hâk-sârem
Tedbîrde süstem ü sebük-rây
Sen bir meded etmesen mana vay
Ey meş‘ale-i tarîk-ı târîk
V’ey râh-nümâ-yı râh-ı bârîk
İhsânunı hâdî-i tarîk et
Bir feyz-i nazar mana refîk et
K’âlâyiş-i ihtilâfdan pâk
Pey-revligün eyleyem tarab-nâk
Gül-zâr-ı vücûdum ede sîr-âb
Bârân-ı rızâ-yı âl ü ashâb
Bu Kasîde Hazret-i Muhammed Aleyhisselâm Şânındadır
Yâ menba‘a’l-mekârim u yâ ma‘dine’l-vefâ
Yâ mecma‘a’l-mahâsin u yâ mazhara’l-atâ
Ente’llezî bui‘ste ileynâ mubeşşiran
V’ahtâreke’l-ilâhu ani’l-halki v’astafâ
Ente’llezî tafaddalahu’l-kurbu ve’l-kabûl
V’ente’llezî tefarradahü’l-izz ü ve’l-ulâ
Men irtecâ bi-lutfike mâhâbe v’entefa
Men iktedâ bi-şer‘ike mâdâa v’ehtedâ
Yâ avne men tefakkadehû inde şiddetin
Yâ kehfe men tehassene fi’d-darri v’eltecâ
Îsî ne-mîresed be to der kadr u menzilet
Ber çerh eger nihed zi ser-i iktidâr pâ
Mi‘râc yâftî to vü ber Tûr şod Kelîm
Fark ez to tâ Kelîm zi arzest tâ semâ
Âb-ı to bûd k’âteş-i Nemrûd-râ nişând
Rûzî ki kerde bûd der âteş Halîl câ
İkrâr-ı kâfirîst zi şer‘-i to inhirâf
Burhân-ı güm-rehîst be gayr-i to iktidâ
Tâ munkatı‘ ne-gerded ez âsîb-i ihtilâf
Şod beste ber to silsile-i silk-i enbiyâ
Bâ enbiyâst nisbet-i zât-ı to çun elif
Hem ibtidâ toî be hakîkat hem intihâ
Takdîr cuz rizâ-yı to kârî ne-mîkoned
Peyveste tâat-i to edâ mîkoned kazâ
Ey âftâb-ı zâtuna her zerre bir nebî
Min şer‘ ü dîn diyârına her zerreden ziyâ
Sen gâyet-i vücûdsen ü özgeler tufeyl
Sen pâdişâh-ı mülksen ü özgeler gedâ
Cârûb-i gerd-i reh-güzerün bâl-i Cebreîl
Tâk-ı revâk-ı dergehün eyvân-ı Kibriyâ
Dârü’ş-şifâ-yı haşrde bîmâr-ı ma‘siyet
Şehd-i şefâatünden umar şerbet-i şifâ
Ey çâr-yâr-ı kâmilün a‘yân-ı mülk-i dîn
Erbâb-ı sıdk u ma‘dilet ü re’fet ü hayâ
Devrün bu dört fasıl ile bir mu‘tedil zamân
Şer‘ün bu dört rükün ile bir mu‘teber binâ
Yâ Mustafâ Fuzûlî-i muhtâca rahm edüp
İzhâr-ı iltifât ile kıl hâcetin revâ
Bu arz-ı adem-i kudretdür ve Özr-i fakd-i kuvvetdür
Ârâyiş-i sohbet eyle sâkî
Ver bâde mürüvvet eyle sâkî
Bir câm ile kıl dimâğumı ter
Lutf eyle bir iltifât göster
Gam merhalesinde kalmışam ferd
Ne yâr u ne hem-nişîn ne hem-derd
Hem-cinslerüm tamâm getmiş
Söz mülkinden nizâm getmiş
Bir bezmde sen kalupsen ü men
Bu bezmi gel edelüm müzeyyen
Sen ver bâde men eyleyem nûş
Men nazm ohuyam sen ana dut gûş
Bir devrdeem ki nazm olup hâr
Eş‘âr bulup kesâd-ı bâzâr
Ol rütbede kadr-i nazmdur dûn
Kim küfr ohunur kelâm-ı mevzûn
Bir mülkdeem ki ger yudup kan
Mazmûn-i ibârete çeküp cân
Min rişteye turfe la‘l çeksem
Min ravzaya nâzenîn gül eksem
Kılmaz ana hîç kimse nezâre
Derler güle hâr ü la‘le hâre
Ancak demezem ki hâk-i Bağdâd
Alâyiş-i nazmdandır âzâd
Yohdur bir mülk bu zamanda
Kim nazm revâcı ola anda
Ne Hind ü ne Fürs ü Horâsân
Ne Rûm ü Acem ne Şâm ü Şirvân
Olsaydı birinde bir sühan-senc
Elbette ıyân olurdı ol genc
Gencîne-i nazm gizlü kalmaz
Sanman güneş olsa nûr salmaz
Kânı niçe kim nihan dutar daş
Eyler anı la‘l âleme fâş
Hâlâ meğer iktizâ-yı devrân
Oldur ki ola bu genc pinhân
Devrân ile men nakîz-seyrem
Devr ehlinden meğer ki gayrem
Devrân ister ki hâr ola nazm
Bî-izzet ü i‘tibâr ola nazm
Men muntazıram verem revâcın
Bîmâr ise eyleyem ilâcın
Ol nefy-i kemâl-i hikmet eyler
Lâzım bilürem hasâret eyler
Ta‘mîr-i harâba tâlibem men
İnşâallâh gâlibem men
<end>

<start>
Sâkî meded et ki derd-mendem
Gam silsilesine pây-bendem
Gam def‘ine câm-ı mey devâdur
Tedbîr-i gam eylemek revâdur
Senden ne inâyet olsa vâki‘
Fikr etme ki menden ola zâyi‘
Men bir sadefem sen ebr-i nîsân
Ver katra vü al dürr-i galtân
Sensen hurşîd ü men siyeh hâk
Ver âteş ü al cevher-i pâk
Rahm et et ki garîb ü hâk-sârem
Bî-mûnis ü yâr u gam-güsârem
Ol bir niçe hem-dem-i muvâfık
Ya‘nî şuarâ-yı devr-i sâbık
Tedrîc ile geldiler cihâna
Ta‘zîm ile oldılar revâne
Devrân oları muazzam etdi
Her devr birin mükerrem etdi
Her birine hâmî oldı bir şâh
Zevk-ı sühaninden oldı âgâh
Türk ü Arab ü Acemde eyyâm
Her şâire vermiş idi bir kâm
Şâd etmiş idi Ebî Nuvâsı
Hârûn Halife’nün atâsı
Bulmışdı safâ-yı dil Nizâmî
Şirvan Şâh’a düşüp girâmî
Olmışdı Nevâyî-i sühan-dân
Manzûr-ı şehenşeh-i Horâsân
Söz gevherine nazar salanlar
Gencîne verüp güher alanlar
Çün kalmadı kalmadı fesâhat
Erbâb-ı fesâhat içre râhat
Ol tâife çekdi hırkaya baş
Hâletlerin etmez oldılar fâş
Tâ olmaya resm-i şi‘r mefkûd
Ebvâb-ı fünûn-ı nazm mesdûd
Lâzım mana oldı hıfz-ı kânûn
Zabt-ı nesak-ı kelâm-ı mevzûn
Nâçâr dutup tarîk-i nâmûs
Râhatdan olup müdâm me’yûs
Ahdi söze üstüvâr kıldum
Eş‘âr demek şiâr kıldum
Çün halka hilâf-ı müddeâyem
Anlar zu‘mınca süst-râyem
Her söz ki gelür zuhûra menden
Min ta‘ne bulur her encümenden
Eyler hased ehli bağlayup kîn
Tahsîn ivâzına nefy ü nefrîn
Ümmîd ki ref‘ olup küdûret
Tağyîr-pezîr ola bu sûret
Ol kavm bu gülşene girende
Bu gülşen içinde gül derende
Gül tâze idi vü gonca nev-hîz
Depretdükçe nesîm-i gül-rîz
Anlar güli derdiler men-i zâr
Hâlâ dilerem derem has ü hâr
Bu bezme olar verende tezyîn
Mey sâf idi bezm hem nev-âyin
Mey sâfı olara oldı rûzî
Kaldı mana dâğ-ı derd sûzı
Bu dürde men olmışam hevâ-hâh
Bir neş’e verür mi bilmezem âh
Bu pâdişâh-ı İslâmun duâ-yı devletidür ve Kahramân-ı enâmun senâ-yı şevketidür
Sâkî kerem eyle câm gezdür
Dutma kadehi müdâm gezdür
Devrâna çok i‘tibâr kılma
Gezdür kadehi karâr kılma
Tök alup ele gümüş sürahî
Zer sâgara rûh-bahş râhı
Sarf eyle riâyetümde eltâf
Tenhâlığumı gör eyle insâf
Şuğlüm bu bisât içinde çohdur
Senden özge mededci yohdur
Hem-demliğüm eyle âr kılma
Menden nefret şiâr kılma
Ger bilmez isen ki men ne zâtem
Ne zulmet-i çeşme-i hayâtem
Feyz-i hünerüm şarâbdan sor
Sûz-ı cigerüm kebâbdan sor
Dutsan elini men-i fakîrün
Hak ola hemîşe dest-gîrün
Men şâir-i Mûsevî-kelâmem
Sâhirlere mu‘ciz-i tamâmem
Men sâhir-i Bâbilî-nijâdem
Hârûta bu işde üstâdem
Söz derkine sarf edüp firâset
Emlâkine bulmışam riyâset
Geh tarz-ı kasîde eylerem sâz
Şeh-bâzum olur bülend-pervâz
Geh de’b-i gazel olur şiârum
Ol de’be revân verür karârum
Geh mesnevîye olup heves-nâk
Ol bahrden isterem dür-i pâk
Her dilde ki var ehl–i râzem
Mecmû‘-ı fünûna aşk-bâzem
Bir kâr-gerem hezâr-pîşe
Cânlar çeküp isterem hemîşe
Dükkânum ola revâc-ı bâzâr
Her istedügin bula hırîdâr
Bu bir tarîk ile kesr-i nefsdür ve Mukaddime-i medh-i pâdişâh-ı asrdur
Sâkî ne idi bu câm-ı gül-gûn
Kim eyledi hâlümi diger-gûn
Ser-mest olubem sözüm hebâdur
Her lâf ki eylerem hatâdur
Te’sîr salup dimâğâ teşvîr
Teşvîr mizâcum etdi tağyîr
Men handan ü lâf-ı lutf-ı güftâr
Kim söz demeğe olam sezâ-vâr
Olsaydı menüm sözümde bir hâl
Elbette olurdum ehl-i ikbâl
Müstevcib-i izz ü câh olurdum
Şâyeste-i bârgâh olurdum
Makbûl düşerdüm âstâna
Manzûr-ı şehenşeh-i zamâna
Ol pâdişeh-i bülend-bîniş
Kim hâk-i rehidür âferîniş
Müstahfız-ı dîn penâh-ı İslâm
Mahdûm-ı zaman melâz-ı eyyâm
Ebr-istihsân ü berk-kîne
Şâhenşeh-i Mekke vü Medîne
Müstakdim-i hak muhill-i bâtıl
Sultan-ı murâd-bahş-ı âdil
Erbâb-ı hüner ümîd-gâhı
Türk ü Arab ü Acem penâhı
Deryâ kimi eyleyen demâdem
Endîşe-i kurb ü bu‘d-ı âlem
Lutf ile veren yahına lû’lû
Ebr ile yırağa gönderen su
Lû’lûsını eyleyen cihân-tâb
Leb-teşneleri dür ile sîr-âb
Gerdûn kimi lutf edende zâhir
Dâmen dâmen töken cevâhir
Gün kimi olanda cûdâ mazhar
Hırmen hırmen nisâr eden zer
Tugrâ-yı misâl-i Âl-i Osmân
Sultân-ı sipeh-şiken Süleymân
Yerde düşer olsa feyzi hâke
Ta‘n eyleye hâk ruh-ı pâke
Gökde nazar etse bir hümâya
Hurşîde salur hümây sâye
Ger şarka urur sinân-ı ser-keş
Gün kimi çıhar sipihre âteş
V’er garba çalarsa tîğ-i bürrân
Gerdûna yeter şafak kimi kan
Dün çerh yana nigâh kıldum
Nezzâre-i levh-ı mâh kıldum
Gördüm bu hatı ki hâme-i hûr
Ol levhde eylemişdi mastûr
Bu kasîde Hazret-i Pâdişâh şânındadur
Zihî kâmil ki akl-ı nükte-dân derkinde hayrândur
Vücud-ı bî-misâli intihâb-ı nev‘-i insândur
Felek bir dürc anun zât-ı şerîfi gevher-i yektâ
Cihân bir cism anun hükm-i revânı fi’l-mesel cândur
Tarîk-i tâati hem mezhebe hem millete nâfi‘
Hilâf-ı meşrebi hem devlete hem dîne noksândur
İki kısm eylemiş küfr ile îman yeddi iklîmi
Anun hükmindedür ba‘zı vü ba‘zı kâfiristândur
Esâs-ı hükmidür ma‘nîde bir sedd-i Sikender kim
Anun Ye’cûcdur bir yanı vü bir yanı insândur
Binâ-yı kadridür ma‘nîde bir âlî imâret kim
Mukarnes tâk-i gerdûn ol imâretden bir eyvândur
Muzaffer dâimâ Sultân Süleymân Hân-ı âdil-dil
Ki her kim tâbi‘-i fermânı olmaz nâ-müselmândur
Cihân-gîrî ki gün tek mülk teshîrine azm etse
Muhakkar cilve-gâhı arsa-i Îrân ü Tûrândur
Sâhî-tab‘ u mürüvvet-pîşedür kim bahr-ı eltâfı
Temevvüc kılsa mevci fakr bünyâdına tûfândur
Kemîne kimseye kemter atâsı hâsıl-ı deryâ
Muhakkar meclise bezl-i hakîre behre-i kândur
Vücûd-ı pâki-le Hak rahmetidür âleme nâzil
İtâat ehline gösterdiği adl ile ihsândur
Süleymân bârgâhıdur yakîn heybetlü dergâhı
Kim anda dîvler tâbi‘ perîler bende-fermândur
Muazzam leşkeridür bir bulut kim düşmene andan
Firengîler sadâsı ra‘d toplar daşı bârandur
Semendi seğridende lâmi‘ olmış ahter-i sâkîb
Sipâhı deprenende mevce gelmiş bahr-ı ummândur
Seferde çekmek içün haşmet ü ikbâl esbâbın
Arâbe arş levhi ordusı gerdûn-ı gerdândur
Zamânında yetüp cem‘iyyet-i esbâba ârifler
Olup derhem hemîn mahbûblar zülfi perîşândur
Halâyık subh-tek handân olup mihr-i cemâlinden
Dil-i sûzân ile devrinde ancak şem‘ giryândur
Havâdisden mizâc-ı mülk tağyîrine imkân yoh
Kemâl-i adl ile tâ mülke Osmân oğlu sultândur
Bi-hamdi’llâh bugün havf ü hatâdan şer‘ nâmûsın
Bulup tevfîk-ı nusret sahlayan Sultân Süleymândur
Nişân-ı feyzidür ol nusret ü ikbâl kim hâlâ
Ne yan kim azm kılsa rehberi te’yîd-i Yezdândur
Dil ü cândan Fuzûlî izz ü ikbâline ol şâhun
Rızâ-yı Hakk içün dâim duâ-gûy ü senâ-hândur
Çü oldur hâmî-i İslâm vâcibdür anun medhi
Ne kim medhinden özge söz demiş andan peşîmândur
İlâhî bâkî olsun dâim insan-perver ikbâli
Cihân-ı fânî içre tâ binâ-yı nev‘-i insândur
Yâ Rab ki muzaffer ola dâim
Zâtiyle binâ-yı adl kâim
Şâyeste ana serîr ü efser
Âlemlere adli sâye-güster
Bu sebeb-i nazm-ı kitâbdur ve Bâis-i irtikâb-ı azâbdur
Sâkî dut elüm ki haste-hâlem
Gam reh-güzerinde pây-mâlem
Sensen men-i mübtelâya gam-hâr
Senden özge dahi kimüm var
<end>

<start>
Müşkil işe düşmişem meded kıl
Mey hırziyle belâmı red kıl
Hall eyleye gör bu müşkilâtı
Kemm etme kulundan iltifâtı
Bir gün ki mey-i Süheyl-te’sîr
Vermişdi mizâc-ı pâke tağyîr
Hem-reng-i bahâr olup hazânum
Dönmişdi akîke za‘ferânum
Cem‘ idi yanumda ittifâkî
Sâz ü meze vü şarâb ü sâkî
Peyveste lebâleb ü peyâpey
Nûş eyler idüm kadeh kadeh mey
Zevk üzre mey artururdı zevküm
Şevk üzre ziyâd olurdı şevküm
Ol bezm idi âfiyet bahârı
Men bülbül-i zâr ü bî-karârı
Bir hadde erişdi neş’e-i câm
Kim kalmadı ehl-i bezme ârâm
Esrâr-ı dil oldı âşikârâ
Mesdûd oluben der-i müdârâ
Olmışdı refîk u hem-zebânum
Ayîne-i tûti-i revânum
Bir niçe zarîf-i hıtta-i Rûm
Rûmî ki dedük kaziyye ma‘lûm
Ya‘nî ki kamu dekâyık ehli
Her mes’elede hakâyık ehli
Hem ilm feninde nükte-dânlar
Hem söz revişinde dür-feşânlar
Kim eyler idi dekâyık-i râz
Şeyhîden ü Ahmedîden âğâz
Kim söyler idi öğüp kelâmı
Evsâf-ı Halîlî vü Nizâmî
Bilmişler idi ki hüsn-i güftâr
Kadrüm kaderince mende hem var
Çün var idi mestlikde lâfum
Kim anlana sıdkum ü hilâfum
Men hasteni etdiler nişâne
Bir reng ile tîr-i imtihâna
Lutf ile dediler ey sühan-senc
Fâş eyle cihâna bir nihân genc
Leylî Mecnûn Acemde çohdur
Etrâkde ol fesâne yohdur
Takrîre getür bu dâstânı
Kıl tâze bu eski bûstânı
Bildüm bu kaziyye imtihândur
Zîrâ ki bu bir belâ-yı cândur
Sevdâsı dırâz ü bahrı kûtâh
Mazmûnı figân ü nâle vü âh
Bir bezm-i musîbet ü belâdur
Kim evveli gam sonı fenâdur
Ne bâdesine neşâtdan reng
Ne nağmesine ferahdan âheng
İdrâke verür hayâli âzâr
Efkârı eder melâli efgâr
Olsaydı teveccühi münâsib
Tevcîhine çoh olurdı râğıb
Olsaydı tasarrufında râhat
Çoh kâmil ana kılurdı rağbet
Bi’llâh ki ne hoş demiş Nizâmî
Bu bâbda hatm edüp kelâmı
Esbâb-ı sühan neşât u nâzest
Z’in her dü sühan behâne-sâzest
Meydân-ı sühan ferâh bâyed
Tâ tab‘ süvariî nümâyed
Der-germî-i rîk u sahtî-i kûh
Tâ çend sühan reved be-enbûh
Bir iş ki kılur şikâyet üstâd
Şâgirde olur rücûı bî-dâd
Gerçi bilürem bu bir sitemdür
Teklîfi munun gam üzre gamdur
Ammâ niçe etmek olur ikrâh
Bir vâkıadur ki düşdi nâgâh
Yeğdür yine özrden şürûum
Bu işde tevekküle rücûum
Ey tâb‘-ı latîf ü akl-ı vâlâ
İdrâk-i bülend ü nutk-ı gûyâ
Düşdi seferüm diyâr-ı derde
Kimdür mana yâr bu seferde
Her kimde ki vardur istitâat
Derd ü gam ü mihnete kanâat
Oldur bu müsâferetde yârum
Zevk ehline yohdur i‘tibârum
Merkeb gerek olsa azm-i râha
Besdür bize hâme vü siyâhe
V’er tûşe-i râh olursa matlûb
Mazmûn-ı hoş u ibâret-i hûb
Azm eyleyelüm teallül etmen
Menzil keselüm tegâfül etmen
Ey baht vefâsuz olma sen hem
Hem-râhlığ et bizümle bir dem
Bu saâdetlü Beg hazretlerinün medhidür
Ey hâme-i ser-keş ü sebük-hîz
Vakt oldı ki olasen güher-rîz
Men âcizem ü bu emr müşkil
İmdâd demidür olma gâfil
Âsâr-ı mürüvvet eyle izhâr
Tez depren eğer mürüvvetün var
Sen kıl hüneri men eyleyem ad
Sen çek elemi men olayum şâd
Çün nahl-i hadîka-i hünersen
Miftâh-ı hizâne-i gühersen
Cehd eyle çıhar cevâhir-i pâk
Fikr etme ki yohdur ehl-i idrâk
Deme ki bulup kesâdı bâzâr
Bulmaz bu metâımuz hırîdâr
Yetmez mi sana emîr-i kâmil
Serdâr-ı zemâne Veys-i âdil
Ol bahr-i atâ vü kân-ı eltâf
Kim şânına geldi adl ü insâf
Serdâr-ı muazzam ü mükerrem
Cânâne-i mülk ü cân-ı âlem
Zâtında anun hemîşe mevcûd
Adl ü edeb ü şecâat ü cûd
Adlinden eğer terâne-i çeng
Fâş eylese bezmde bir âheng
Yel şem‘e dahî taarruz etmez
Pervâneye şem‘ zulmi yetmez
Hüsn-i edeb ile eyle mu‘tâd
Kim nûrı yanında kılsalar yâd
Ol söz dilemez ki ola tekrâr
Tâ yetmeye sâyesine âzâr
Üslûb-ı şecâat içre mâhir
Hurşîd-sıfat cihânda zâhir
Hem hâs anı söylemekde hem âm
Hem Rûm dolu adı ile hem Şâm
Ger cûdına kimse olsa tâlib
Mümkin ola kahrı lutfa gâlib
Ya‘ni mana öğredüp sahâvet
Bir hâceti istemek ne hâcet
Olmış ana hâne-i emâret
Bu dört binâ ile imâret
Ey dûst-nevâz ü düşmen-endâz
Şâhin-reviş ü bülend-pervâz
Düzdüm sana turfe âşiyâne
Ya‘ni ebedî neşât-hâne
Ma‘mûr edübem binâ-yi âlî
Cennet sıfatı İrem misâli
Tâ rûz-i ebed munı makâm et
Bî-dağdağa işret-i müdâm et
Bi’llâh ki değül yaman eser bu
Ger ad ise müddeâ yeter bu
Men kim sana olmışam senâ-hân
Sultan Veyis’e niçük ki Selmân
Budur garazum ki câvidânî
Adun duta arsa-i cihânı
Tâ bâkî ola bu sebz gülşen
Hem men olam ehl-i zikr hem sen
Bu tuğrâ-yı misâl-i mahabbetdür ve Dîbâce-i dîvân-ı mihnetdür
Dihkân-ı hadîka-i hikâyet
Sarrâf-ı cevâhir-i rivâyet
Ma‘nî çemenine gül tikende
Söz riştesine güher çekende
Kılmış bu revişde nükte-dânlığ
Gül-rîzliğ ü güher-feşânlığ
Kim hayl-i Arabda bir cevân-merd
Cem‘iyyet-i izz ü câh ile ferd
Müstecmi‘-i cümle-i fezâil
Bulmışdı riyâset-i kabâil
Emrine Arab mutî‘ ü münkâd
Geh Basra makâmı gâh Bağdâd
Bir buk‘ada olmayup karârı
Gezmekde geçerdi rüzgârı
Her lahza ururdı ol yegâne
Ser-çeşmelere siyâh hâne
Seyr eyler idi sürüp tena‘‘um
Gözler üzere misâl-i merdüm
Evzâ‘-ı hıyâm-ı müşg-fâmı
Halka şeb-i Kadr tek girâmî
Her menzile kim güzâr ederdi
Sahrânı benefşe-zâr ederdi
Gül-zârlar içre lâle çağı
Benzerdi evine lâle dâğı
Emvâli cemî‘-i cinsden çoh
Ammâ bu cihânda vârisi yoh
Ger kılsa anı telef havâdis
Yoh bir halefi ki ola vâris
Ferzendsüz âdemî telefdür
Bâkî eden âdemi halefdür
Nesl ile olur bekâ-yı insân
Nazm-ı beşer ü nizâm-ı devrân
Cân cevherine bedeldür evlâd
Evlâd koyan koyar hemîn âd
Hoş ol ki halefden ola hoş-dil
Dünyâda bir oğlı ola kâbil
Pîrâyesi ola dest-gâha
Sermâyesi ola izz ü câha
Ah er ola bir sefîh ü ser-keş
Etvârı kerîh ü hulkı nâ-hoş
Teşnî‘ ohına olup nişâne
Bîzâr ola andan ata ane
El kıssa ol efdal-i kabâil
Ol pîr-i hamîdetü’l-hasâil
Ferzende olup hemîşe tâlib
Tahsîl-i bekâ-yı nesle râgıb
Çoh mâh-likâ sanemler aldı
Çoh turfe zemîne tohm saldı
Çoh nezrler etdi her mezâra
Çoh kıldı niyâz Kirdgâra
Te’sîr kılup figân ü âhı
Avn etdi inâyet-i İlâhî
Bir gece açıldı bâb-ı rahmet
Buldı eser-i duâ icâbet
<end>

<start>
Maksad şem‘i münevver oldı
Sandûk-ı emel dür ile doldı
Tedrîc ile kıldı kilk-i takdîr
Nakş-ı garazı rahimde tasvîr
Ber verdi nihâl-i bâğ-ı maksûd
Açıldı gül-i hadîka-i cûd
Çün va‘de erişdi doğdı bir ay
Hurşîd ruhıyla âlem-ârây
Şâd oldılar andan ata ane
Şükrâne verildi çoh hizâne
El kıssa ademden oldı peydâ
Bir tıfl-ı müzekker ü müzekkâ
Hurşîd kimi kemâle kâbil
İsâ kimi tıfllıkda kâmil
Ol dem ki bu hâk-dâna düşdi
Hâlini bilüp figâna düşdi
Âhir günine evvel eyleyüp yâd
Ahıtdı sirişk kıldı feryâd
Ya‘nî ki vücûd dâm-ı gamdur
Âzâdelerün yeri ademdür
Her kim ki esîr olur bu dâma
Sabr etse gerek gam-ı müdâma
Olmışdı zebân-ı hâli gûyâ
Söylerdi ki ey cefâcı dünyâ
Bildüm gamunı senün ki çohdur
Gam çekmeğe bir harîf yohdur
Geldüm ki olam gamun harîfi
Gel tecribe kıl men-i zaîfi
Her handa gam olsa kılma ihmâl
Cem‘ eyle dil-i hazînüme sal
Hem ver mana gam yemek kemâli
Hem âlemi gamdan eyle hâlî
Peyveste meni esîr-i gam kıl
Kem kılma nasîbümi kerem kıl
Zevk ile geçürme rûzgârum
Fânî olana yoh i‘tibârum
Ey aşk garîb-i âlem oldum
Âvâre-i vâdî-i gam oldum
Tedbîr-i gam etmek olmaz oldı
Geldüm gerü getmek olmaz oldı
Senden dilerem meded ki dâim
Temkînüm ola senünle kâim
Bir bezmde kim şarâbı kandur
Sâkî cellâd-ı bî-emândur
Bir mey mana sun ki mest ü medhûş
Dâim özümi kılam ferâmûş
Ne geldüğümi bilem cihâna
Ne anı ki nişedür zemâne
Âlem gözüme görünmeye hîç
Bu riştede bulmayam ham u pîç
Dâye anı pâk kıldı kandan
Kaldurdı bu tîre hâk-dandan
Guslin verüp âb-ı çeşm-i terden
Süt yerine verdi kan ciğerden
Akvâm u kabâili olup şâd
Ol nev-rese Kays koydılar ad
Cân ile kılurdı dâye i‘zâz
Esbâb-ı kemâl-i terbiyet sâz
Lâkin o edüp hemîşe nâle
Hoşnûd değüldi hîç hâle
A‘zâsın edüp eliyle efgâr
Eylerdi müdâm nâle-i zâr
Süt içse sanurdı kim içer kan
Emcek görünürdi ana peykân
Yoh idi firîb ile karârı
Yanında firîbün i‘tibârı
Bir gün anı gezdürürdi dâye
Derdini yetürmeğe devâya
Bir evde meğer ki bir perî-veş
Ol tıflı görüp besî müşevveş
Rahm etdi eline aldı bir dem
Tıfl anı görünce oldı hurrem
Hüsnine bahup karâr dutdı
Feryâd ü figânını unutdı
Oldukça elinde oldı handân
Düşdükde elinden etdi efgân
Mâhiyyetini çü dâye bildi
Ol mâhı ana enîs kıldı
Oldı bu dahi anunla mu‘tâd
Ne dâye ne ane eyledi yâd
Zâtında çü var idi mahabbet
Mahbûb görünce dutdı ülfet
Aşk idi ki oldı hüsne mâil
Hüsni ne bilürdi tıfl-ı gâfil
Ma‘lûm idi ehl-i hâle ol hâl
Kim nüsha-i aşkdur bu timsâl
Elbette bu tıflı zâr eder aşk
Âşüfte-i rûzgâr eder aşk
Elbette kılur bu subh te’sîr
Hurşîd çıhup olur cihân-gîr
Çün terbiyeti edip o dâye
Verdi eser-i tamâm ol aya
Gün günden edüp kemâl hâsıl
Ol mâh-ı nev oldı bedr-i kâmil
Geldükçe mey-i vefâdan eyyâm
Her devrede sundı ana bir câm
Tâ kıldı anı tamâm ser-mest
Tedrîc ile dâm-ı aşka pâ-best
Çün sür’at ile dönüp zemâne
On yaşına yetdi ol yegâne
Babasına muktezâ-yı âdet
Farz oldı ki anı ede sünnet
Cem‘ etdi ehâlî-i diyârı
Her sâhib-i izz ü i‘tibârı
Bezl eyledi ol kadar zer ü sîm
Kim yetdi kıyâsa fakrdan bîm
Halk anda görende kesret-i mâl
Bîm oldı ki mün‘akis ola hâl
Ol sâf-zamîr ü pâk-meşreb
Bir bezm-geh eyledi müretteb
Kim görmedi anı çeşm-i sâgar
Cemşîdden özgeye müyesser
İtmâma yetüp tarîk-i sünnet
Ta’lîm-i ulûma yetdi nevbet
Esbâb ana eyleyüp mürettep
Verdiler anunla zîb-i mektep
Bu bünyâd-ı binâ-yı belâdur ve Mukaddime-i elem-i ibtilâdur
Mektebde anunla oldı hem-dem
Bir niçe melek-misâl kız hem
Bir saf kız oturdı bir saf oğlan
Cem‘ oldı behişte hûr ü gılmân
Oğlanlara kızlar olsalar yâr
Aşka bulunur revâc-ı bâzâr
Kız nergis-i mest edüp füsûn-sâz
Oğlana satanda işve vü nâz
Oğlan niçe sabr pîşe kılsun
Ve sabrı hem olsa nişe kılsun
Ol kızlar içinde bir perî-zâd
Kays ile mahabbet etdi bünyâd
Bir turfe sanem ki akl-ı kâmil
Gördükde anı olurdı zâil
Zülfeyn-i müselseli girih-gîr
Cân boynına bir belâlu zencîr
Ebrû-yı hamı belâ-yı uşşâk
Hem cüft letâfet içre hem tâk
Her kirpüği bir hadeng-i hun-rîz
Peykân-ı hadengi gamze-i tîz
Deryâ-yı belâ cebîn-i pâki
Çîn cünbişi mevc-i sehm-nâki
Çeşm-i siyehine sürmeden âr
Hindûsına sürme hem giriftâr
Ruhsârına reng-i gâzeden neng
Hergiz ana gâze vermemiş reng
Göz merdümeğinden olsa hâlî
Göz merdümeği olurdı hâlî
La‘l ü düri gösterürdi her dem
Evrâk-ı gül içre ıkd-i şeb-nem
Ebvâb-ı tekellüm etse meftûh
Emvâta verürdi müjde-i rûh
Şimşâd-ı latîfine mürekkeb
Sîb-i zenah u türünc-i gabgab
Endâmı latîfe-i ilâhî
Deryâ-yı letâfet içre mâhî
Şehbâz bahışlu âhu gözlü
Şîrîn hareketlü şehd sözlü
Râh u revişi müdâm gamze
Başdan ayağa tamâm gamze
Ayruhsıca-şekl ü hoşça-peyker
Yahşice sanem güzelce dilber
Âlem ser-i mûyınun tufeyli
Mahbûbe-i âlem adı Leylî
Kays anı görüp helâki oldı
Min şevk ile derd-nâki oldı
Ol nâdire hem ki Kaysi gördü
Min zevk bulup özin itürdi
Gördi ki bir âfet-i zemâne
Misli dahi gelmemiş cihâna
Bu sıfat-ı Mecnûndur ve İbtidâ-yı mihnet-i füzûndur
Bir dilber-i serv-kadd ü gül-rûy
Serv-i hoş u gül-ruh u semen-bûy
Şîrîn lebi menşe’-i letâfet
Ra‘nâ kadi durduğiyle âfet
Evsâf-ı letâfetinde söz çoh
Eltâf-ı melâhatinde söz yoh
Şehlâ gözi nergis-pür-efsûn
Zîbâ kaşı nergis üzreki nûn
Hüsni güli lâle-i şafak-fâm
Zülfi hamı lâle üzreki lâm
Ağzı sıfatı hod etmek olmaz
Esrâr-ı nihâna yetmek olmaz
Zülfi sözi zikr-i halka-i râz
La‘l-i lebi âb-ı çeşme-i nâz
Devr-i meh-i rûyi çeşme-i nûr
Hâk-i kef-i pâyı sürme-i hûr
Bir gâyet ile şemâili hûb
Kim Leylî olanda ana matlûb
Bir gözgüye ger açup gözini
Gözgüde göreydi öz yüzini
Öz ârızına olurdı meyli
Kılmazdı hevâ-yı hüsn-i Leylî
Ol iki semen-ber ü sehî-kad
Bir birine oldılar mukayyed
Bir câmdan içdiler mey-i zevk
Ol iki harâb-ı bâde-i şevk
Girdâb-ı belâya oldılar gark
Kalmadı aralarında bir fark
Evzâ-ı muhâlif oldı yek-sân
Gûyâ iki tende idi bir cân
Her kim sorar olsa Kaysa bir râz
Leylîden ana gelürdi âvâz
Kim Leylîye kılsa bir hitâbı
Kays idi ana veren cevâbı
<end>

<start>
Eylerler idi hat-ı vefâ meşk
Artardı demâdem anlara aşk
Leylîde ohumak ıztırâbı
Olsa ruh-i Kays idi kitâbı
Meşk etmeğe Kays alsa her hat
Leylî kaşı idi ana ser-hat
Hat üzre kılurdı ol güzeller
Min nâz ile bahsler cedeller
Ammâ ne cedel kemâl-i ülfet
Ne bahs nihâyet-i mahabbet
Çün bir niçe müddet ol iki pâk
Evkât geçürdiler tarab-nâk
Aşk olduğu yerde mahfî olmaz
Aşk içre olan karâr bulmaz
Aşk âteşine budur alâmet
Kim baş çeke şu‘le-i melâmet
Hüsn âfet-i aşk olup demâdem
Geldükçe irâdet oldı muhkem
Bir gâyete yetdi neş’e-i hâl
Kim oldı havâs-ı akl pâ-mâl
Kalmadı zebâna tâb-i güftâr
Kim eyleyeler mahabbet izhâr
Keyfiyyet-i hâl kılmağa fâş
Gelmişdi tekellüme göz ü kaş
Eylerdi göziyle bu hitâbı
Kaşiyle verürdi ol cevâbı
Kaş ü göz ilen olan tekellüm
Hem kılmadı def‘-i zann-ı merdüm
Merdümden edem deme kenâre
Merdüm göz içindedür ne çâre
Hem-râz iken ol iki vefâ-dâr
Dem-sâz iken ol iki ciger-hâr
Ref‘ oldı hicâb-ı şâhid-i râz
Aşk oldı melâmet ile dem-sâz
Âşıklara gizlü kalmadı hâl
Ma‘lûm oldı cemî‘-i ahvâl
Gerd âyîne-i neşâta düşdi
Min-ba‘d iş ihtiyâta düşdi
Söyleşmeğe ol iki yegâne
Kalmadı sebep meğer behâne
Tâ olmaya râz âşikârâ
Devrân ile kıldılar müdârâ
Bir nev‘-i behâne ile her dem
Gönlini kılurdu Kays hurrem
Kasden unudurdı dersin ol zâr
Leylîye der idi ey vefâ-dâr
Hıfz-ı sebak etdi bağrumı hûn
Menden bilürem bilürsen efzûn
Men bilmedüğüm mana ohutgıl
Dersüm ohuyam kulağ dutgıl
Çün levhler üzre hat yazardı
Amden hatını galat yazardı
Ya‘nî ki hatâ tevehhüm ede
Ol gül açılup tebessüm ede
Güftâra gele ki bu galatdur
Terk et ki hilâf- ı resm-i hatdur
Ola sebeb-i tekellüm-i yâr
Fehm etmeye müddeânı ağyâr
Etfâl kılanda devr bünyâd
Varı bile eyleyende feryâd
Ol yârına arz-ı hâl ederdi
Özge devrin hayâl ederdi
Kılmazlar idi sözini ma‘lûm
Bilmezler idi sözine mefhûm
Mektebden olan zamanlar âzâd
Vasl içün ederdi hîle bünyâd
Kasd ile nihân edüp kitâbın
Hadden aşururdı ıztırâbın
Leylî yolını dutup dururdı
Sen gördün ola deyüp sorurdı
Ya‘nî bu behâne ile bir dem
Yârın göre ola şâd ü hurrem
İlm-i hata ömrin eyleyüp sarf
Meşk etmiş idi hemîn iki harf
Bir safhada lâm ü yâ mükerrer
Yazardı anı kılurdı ezber
Kim bu iki harfdür murâdum
Rûşen bular iledür sevâdum
Bu Leylîye anası itâb etdüğidür ve Bahâr-ı vasla hazân yetdüğidür
Çün mekr ile Kays-i bî-ser-encâm
Bir niçe zaman geçürdi eyyâm
Tedbîr ile aşk zevk vermez
Tedbîr diyâr-ı aşka girmez
Aşk ile riyâ değül muvâfık
Rüsvây gerek hemîşe âşık
Dilden dile düşdi bu fesâne
Fâş oldı bu mâcerâ cihâna
Kim kays oluben esîr-i Leylî
Leylî dahi salmış ana meyli
Tedrîc-i mesâvî ile nâgâh
Leylînün anası oldı âgâh
Odlara dutuşdı yasa batdı
Ol gonca-dehâna dil uzatdı
K’ey şûh nedür bu güft ü gûlar
Kılmak sana ta‘ne ayb-cûlar
Niçün özüne ziyân edersen
Yahşi adunı yaman edersen
Niçün sana ta‘ne ede bed-gû
Nâmûsa taalluk iş midür bu
Nâzük beden ile berg-i gülsen
Ammâ ne deyem igen yöğülsen
Lâle kimi sende lutf çohdur
Ammâ ne deyem yüzün açuhdur
Temkîni cünûna kılma tebdîl
Kızsen ucuz olma kadrüni bil
Her sûrete aks kimi bahma
Her gördüğüne su kimi ahma
Mey gerçi safâ verür dimâğa
Ahduğı içün düşer ayağa
Gözgü kimi katı yüzlü olma
Nergis kimi hîre gözlü olma
Gözden gerek olasen nihan sen
Tâ demek ola sana ki cânsen
Sen şem‘sen uymagıl hevâya
Kim şem‘i hevâ verür fenâya
Lu‘bet kimi özüni bezetme
Revzen kimi kûçeler gözetme
Sâgar kimi gezmeği harâm et
Nağme kimi perdede makâm et
Sâye kimi her yere yüz urma
Hiç kimse ile oturma durma
Sen sadesen özge ehl-i nîreng
Cehd eyle verilmesün sana reng
Derler seni aşka mübtelâsen
Bîgâneler ile âşinâsen
Sen handan ü aşk zevki handan
Sen handan ü dûst şevki handan
Oğlan aceb olmaz olsa âşık
Âşıklığ işi kıza ne lâyık
Ey iki gözüm yaman olur âr
Nâmûsumuzı itürme zinhâr
Biz âlem içinde nîk-nâmuz
Ma‘rûf-ı tamâm-ı hâs u âmuz
Ne neng ile dahi edelüm lâf
Biz demeyelüm sen eyle insaf
Dut kim sana kızmazem ben zâr
Menden ulu bir müdebbirün var
N’eylersen eğer atan eşitse
Kahr ile sana siyâset etse
Min-ba‘d gel eyle terk-i mekteb
Bil mektebüni hemîn ced ü eb
Etme kalem ile meşkden yâd
Sûzen dut ü nakş eyle bünyâd
Etfâlden eyle kat‘-ı ülfet
Hem-râz yeter yanunda lu‘bet
Büt kimi bir evde eyle menzil
Olma dahi her yanaya mâil
Ankâ kimi uzlet eyle pîşe
Eyle reviş eyle kim hemîşe
Gerçi adun ola dilde mezkûr
Görmek seni ola gayr-i makdûr
Hoş ol ki kızı hemîşe gizler
Hod gizlü gerek hemîşe kızlar
Bu inkâr ile Leylî anasına cevâb verdüğidür ve Fezâ-yı işretden çıhup serây-ı üsrete girdüğidür
Leylî bu itâbı çün eşitdi
Öz gönlinde mukarrer etdi
Kim şu‘bede-i sipihr-i zâlim
Tarh eyledi nakş-ı nâ-mülâyim
Eyyâm-ı visâle yetdi hicrân
Vakt oldı ciğerler ola büryân
Ammâ ne desün ne çâre kılsun
Tedbîr ne olduğın ne bilsün
Naçâr dutup tarîk-i inkâr
Âsâr-ı tecâhül etdi izhâr
Gül-zâr-ı itâba âb verdi
Giryân giryân cevâb verdi
K’ey mûnis-i rûzgârum ane
Dürc-i dür-i şâh-vârum ane
Sözler dersen ki bilmezem men
Mazmûnını fehm kılmazam men
Dersen ma‘şûk u aşk u âşık
Men sâde-zamîr tıfl-ı sâdık
Bilmem nedür ol hadîse mazmûn
Söyle nişe olmayam diğer-gûn
Aşkun kılmazdı kimse yâdın
Ha senden eşitdüm imdi adın
Bi’llâh nedür ane aşka mefhûm
Bu sırr-ı nihânı eyle ma‘lûm
Hâdî-i reh-i murâdum olgıl
Bu şîvede üstâdum olgıl
Men mektebe re’yüm ile getmen
Bir şugl hilâf-ı re’yün etmen
Hem sen dersen ki mektebe var
Hem dersen sen ki getme zinhâr
Hansı söze i‘tikâdum olsun
Sana nişe i‘timâdum olsun
Men hem değülem bu zecre kâil
Kim her dem olup çerâğ-ı mahfil
Nâ-cinsler ile hem-dem olam
Bir yerde mukayyed-i gam olam
Her dîdeden ede ede perhîz
Evkât geçe küdûret-âmîz
Peyveste muallim eyleyüp cevr
Gâhi sebak ohuda gehî devr
Bi’llâh mana hem bu idi maksûd
Mektebden olur mı tıfl hoşnûd
Ayruk bu sözi mükerrer etme
Lutf eyle meni mükedder etme
Çün ane eşitdi ol cevâbı
Terk etdi şikâyet ü itâbı
Şeksüz ana rûşen oldı k’ol meh
Âşıklığından değüldür âgeh
<end>

<start>
Bî-hûdedür ol kamu fesâne
Kim âşıkdur fülan fülâna
Çün vâkıa şek mahalli oldı
Ol vâkıadan teselli oldı
Leylî hem oturdı evde nâ-çâr
Döndi sadefine dürr-i şeh-vâr
Bir bürcde sâbit oldı ahter
Mahbûs-i hizâne oldı gevher
La‘l oldı esîr-i sîne-i seng
Habs oldı gül-âba şîşe-i teng
Gamdan tebeh oldı rûzgârı
Nevmîd dil-i ümîd-vârı
Âh eyler idi velî ne hâsıl
Ol yel açamazdı gonca-i dil
Göz yaşı tökerdi lîk ne sûd
Bitmezdi anunla nahl-i maksûd
Zülfi kimi pîç ü tâba düşdi
Hayrân kalup ıztırâba düşdi
Ağzı kimi hulkın etdi gam dar
Çeşmi kimi cismi oldı bî-mâr
Ne derdini sahlasa karârı
Ne şerh-i gam etse gam-güsârı
Fânûs-ı hayâle girdi ol şem‘
Gönlini kılup hayâl ile cem‘
Her dem çeküp ol gam içre min âh
Sabr etdi zarûret ile ol mâh
Derd ile düzüp terâne-i gam
Bu bir gazeli ohurdı her dem
Bu gazel Leylî dilindendür
Felek ayırdı meni cevr ile cânânumdan
Hazer etmez mi aceb nâle vü efgânumdan
Oda yandurmasa bir şu‘le ile nüh feleği
Ne biter âteş-i âh-ı dil-i sûzânumdan
Gam-ı pinhân meni öldürdi bu hem bir gam kim
Gül-ruhum olmadı âgeh gam-ı pinhânumdan
Âh idi hem-nefesüm âh ki ol hem âhir
Çıhdı ikrâh kılup külbe-i ahzânumdan
Men ne hâcet ki kılam dâğ-ı nihânum şerhin
Âkıbet zâhir olur çâk-i girîbânumdan
Hak bilür yâr değül cân ü dilümden gâib
N’ola ger gâib ise dîde-i giryânumdan
Cân eğer çıhsa tenümden eser-i mihri ile
Eser-i mihri sağınman ki çıhar cânumdan
Lutf edüpsen meğer ey bâd bu günden beyle
Veresen bir haber ol serv-i hırâmânumdan
Ey Fuzûlî gam-ı hecr ile perîşândur hâl
Kimse âgâh değül hâl-i perîşânumdan
Tamâmî-i sühan
Sâkî getür ol mey-i mugânı
Kim unudalum gam-ı cihânı
Rahm eyle ki kasd-ı cân eder gam
Bağrum sitem ile kan eder gam
Kıl aklumı bâde ile zâil
Çerhün siteminden eyle gâfil
Feryâd ki çerh bî-vefâdur
Dâim işi cevr ile cefâdur
Bir âdet ile medârı yohdur
Devrânınun i‘tibârı yohdur
Ger hem-nefes etse iki yârı
Bir yere getürse iki zârı
Elbette sebep salup araya
Anları esîr eder belâya
Bi’llâh ne yamandur âşinâlığ
Çün vâki‘ olur yine cüdâlığ
Gül-zâr-ı kelâm bağ-bânı
Beyle bezemiş bu bûstânı
Kim serv-i riyâz-ı mihnet ü derd
Sevdâ-zede Kays-i derd-perverd
Her subh gederdi mektebe şâd
Mektebde olurdı gamdan âzâd
Meşk-i hat-ı hüsn-i yâr ederdi
Def‘-i gam-ı rûzgâr ederdi
Zevk ile dutup tarîk-ı sâbık
Âdet üzerine subh-ı sâdık
Geldi yine mektebe ferah-nâk
Tâ kim kıla zevk-ı vaslı idrâk
Gördi ki behişte hûr gelmez
Gün çıhdı henüz nûr gelmez
Hurşîdsüz oldı rûz tâ şeb
Oldı başına karanu mekteb
Bildi ki sipihr-i şu‘bede-bâz
Bir şu‘bede eyleyüpdür âğâz
Elbette cefâ-yı ta‘n-ı ağyâr
Ol gün yolına bırahdı bir hâr
Nevmîd olup etdi nâle bünyâd
Dedi nedür ey felek bu bî-dâd
N’etdüm sana kasd-ı cânum etdün
Kat‘-ı reh-i dil-sitânum etdün
Kesdün taleb-i garazda râhum
Bildür mana kim nedür günâhum
Evvel meni eyledün mükerrem
Vasl-ı sanem ile şâd ü hurrem
Döndün yine beyle cevr edersen
Ol devre nakîz devr edersen
Vehm eylemedün mi kim çeküp âh
Sûz-ı ciğer ile bir seher-gâh
Yanduram oda tokuz revâkun
Sûzın sana bildürem firâkun
Tedbîr kıl ey muallim-i pîr
Et sihr ile ol perîni teshîr
Ancak mana sanma yetdi bu gam
Kim yetdi mana yeten sana hem
Düş ey elif istikâmetünden
Şerm eyle bu kadd ü kâmetünden
Kaddi hevesiyle dem urursen
Ol getdi aceb ki sen durursen
Ey nûn çü nihândur ebrû-yi yâr
Sen dahi nazarda durma zinhâr
Ey mîm çü ağzı oldı gâib
Oldı sana hem adem münâsib
Olsan nola ey devât dil-teng
Âyîne-i hâtırun dutup jeng
Ol turra-i müşg-bûdan ayru
Hicrân kara bağrun eylemiş su
Ey hâme sirişk-bâr olupsen
Ser-geşte vü bî-karâr olupsen
Gûya bu gün etmemiş müyesser
Devrân sana dest-bûs-i dilber
Ey levh hatınun eyle yâdın
Kıl sînede nakş gam sevâdın
Bir niçe gün ol esîr-i hicrân
Mektebde gezüp kılurdı efgân
Her rûz figânı ile tâ şeb
Ta‘zîb çekerdi ehl-i mekteb
Şeb hem kıluben figân ü zârı
Eylerdi muhâtab ol nigârı
K’ey göz nûrı gönül sürûrı
Sensüz gözümün yoh oldı nûrı
Evvel ne idi bu âşinâlığ
Âhir nişe eyledün cüdâlığ
Evvel nişe eyledün meni mest
İzhâr-ı mahabbet ile pâ-best
Âhir ne içün humâra saldun
Bu mihnet-i intizâra saldun
Saldun dil-i zâra nâr-ı fürkat
Kıldun gözümi pür-âb-ı hasret
Gönlüm odı kıldı yana yana
Âheng şafak tek âsmâna
Yaşum suyı oldı vara vara
Bir bahr ki yoh ana kenâre
Men istemezem bu günde hem-dem
Yanumdan ilet hayâlüni hem
Olmaya düşüp hayâlün ey meh
Oda yana suya bata nâgeh
Ser-mest-i şarâb-ı iştiyâkem
Medhûş-i tehayyür-i firâkem
Koyma gamunı menümle hem-râh
Fâş eylerem anı halka nâgâh
Ser-mestde ihtiyâr olmaz
Medhûşda i‘tibâr olmaz
Cân oldı gamun gelende ber-bâd
Teşvîş-i fenâdan oldum âzâd
Gösterdi mana gamun mezâkı
Ayş-ı ebedî neşât-ı bâkî
Ger gelse ecel menüm nem ala
Cân hod yohdur meğer gam ala
Şem‘-i şeb-i mihnet ü belâyem
Âşüfte-i cünbiş-i hevâyem
Sûz-ı dil ile tökülse yaşum
Tîğ-i gam ile kesilse başum
Cândan çıharıp hevâ-yı aşkı
Terk eylemezem belâ-yı aşkı
Bu günleri kim gam içre zârem
Hicrân elemiyle bî-karârem
Ger nâme-i ömre kilk-i takdîr
Gündür deyüben kılursa tahrîr
Eyler meni ol hisâb mağbûn
Kim sûret-i hâldür diğer-gûn
Gün şartı deyerler âftâbı
Bi’llâh ki bu nüktedür hisâbî
Her gün ki görünmez âftâbum
Men gün demezem budur hisâbum
Yoh kimse bu derd-i dilden âgâh
Bu derd-i dil ile neyleyem âh
Derdüm söze geldüğince artar
Oddur yel ile zebâne dartar
Eyyâm-ı visâli eyleyüp yâd
Ol haste bu şi‘ri etdi bünyâd
Bu gazel Mecnûn dilindendür
Ey hoş ol günler ki men hem-râz idüm cânân ile
Ni‘met-i vaslın görüp nâzın çekerdüm cân ile
Görmemişdi gülşen-i ayşum hazân-ı tefrika
Olmamışdı tîre eyyâmum şeb-i hicrân ile
Meh-veşümden dûstlar devrân cüdâ ister meni
Düşmenümdür hîç bilmen n’etmişem devrân ile
Yetse ger âşıklarun eflâke efgânı ne sûd
Yetmek olmaz mâh-veşler vaslına efgân ile
Yaşurup sahlardum elden dâğ-ı hicrânın eğer
Etmek olsaydı müdârâ dîde-i giryân ile
Zevkden dîbâce bağlandı kitâb-ı ömrüme
Koymadı devrân geçe evkâtum ol unvân ile
Ey Fuzûlî ahter-i bahtum müsâid olmadı
Kim olam bir dem mukârin ol meh-i tâbân ile
Söz muhtasar ol esîr-i sevdâ
Bir nev‘ ile oldı halka rüsvâ
Kim Kays iken adı oldı Mecnûn
Ahvâlini etdi gam diğer-gûn
Bu Leylîye Mecnûn güzerde mukâbil olduğıdur ve Gün mukâbelesinde hilâl-i mihri bedr-i kâmil olduğıdur
Bir gün ki bahâr-ı âlem-efrûz
Vermişdi cihâna feyz-i nevrûz
Salmışdı nikâb çehreden gül
Çekmişdi sürûd-ı nâle bülbül
Şeb-nem mey-i nâbı ile lâle
Doldurmış idi kızıl piyâle
<end>

<start>
Olmışdı gül ile sebze-i ter
Firûze-fürûz ü la‘l-perver
Bir niçe musâhib-i vefâ-dâr
Mecnûn-ı şikesteni görüp zâr
Her yan dediler ki ey belâ-keş
Gül çağıdur olmagıl müşevveş
Bu faslda âdemî gerek şâd
Endûh ü belâ vü gamdan azâd
Çün ebr değülsen olma giryân
Çün seyl değülsen etme efgân
Gül kimi bırahma sîneye çâk
Sebze kimi etme bisterün hâk
Ancak özüni esîr-i gam kıl
Lutf eyle hırâma gel kerem kıl
Sahrâ dutalum mey içelüm şâd
Endûh ile olma beyle mu‘tâd
Ey gonca-dehân ü serv-kâmet
Gül oyna zamânı kıl ferâgat
Pâkize vücûda hayfdur gam
Beyle dahi kalmaya bu âlem
Şâyed açıla gül-i murâdun
Muhkem kıl esâs-ı i‘tikâdun
Seyr üzre bu nevbahâr faslı
Şâyed bulına nigâr vaslı
Mecnûn-ı hazîn ayağa durdı
Sahrâlara seyr içün yüz urdı
Giryân giryân kılurdı seyrân
Hayrân hayrân gezerdi her yan
Geh sezbeye arz-ı râz ederdi
Geh lâleye min niyâz ederdi
Çeşmine sürerdi lâle dâğın
Âşık sağınup öpüp ayağın
Nergis gözine nigâh ederdi
Yârı gözin anup âh ederdi
Söylerdi benefşeye gam-ı dil
Kim söyleye olsa yâra vâsıl
Bülbüllere şerh ederdi hâlin
Kumrîlere mihnet ü melâlin
Her turfe çiçek görüp çeküp âh
Menzil menzil gezerdi nâgâh
Bir menzile düşdi reh-güzârı
Kim seyrde idi anda yârı
Bir niçe perî-ruh ile hem-dem
Mecnûn-ı şikesteden mukaddem
Leylî güzer etmiş ol fezâya
Salmış gül ü lâle üzre sâye
Bir sebzeye sebz har-geh urmış
Meh sahn-ı felekde hâle kurmış
Gonca kimi ol latîf har-gâh
Gül berki kimi içinde ol mâh
Mecnûna mukâbil oldı Leylî
Bahr-ı gama yetdi derd seyli
Leylî deme şem‘-i meclis-efrûz
Mecnûn deme âteş-i ciger-sûz
Leylî deme cennet içre bir hûr
Mecnûn deme zulmet içre bir nûr
Leylî deme evc–i hüsne bir mâh
Mecnûn deme mülk-i aşka bir şâh
Leylî deme bir yegâne-i dehr
Mecnûn deme bir fesâne-i şehr
Leylî çemen-i belâ nihâli
Mecnûn felek-i vefâ hilâli
Leylî meh-i âsmân-ı haşmet
Mecnûn şeh-i kişver-i melâmet
Leylî saf-ı ehl-i hüsn emîri
Mecnûn ser-i kûy-ı gam fakîri
Leylî işi işve vü kirişme
Mecnûn gözi yaşı çeşme çeşme
Leylî vü neşât-ı hüsn kâmı
Mecnûn ü belâ-yı aşk dâmı
Leylî vü letâfet-i dil-ârây
Mecnûn ü melâmet-i gam-efzây
Leylîde kemâl-i hüsn ile zevk
Mecnûnda cemâl-i Leylîye şevk
Leylî sadef-i hayâya bir dür
Mecnûna anunla min tefâhür
Leylîde visâl-i dûst meyli
Mecnûnda hem ârzû-yı Leylî
Ol iki sehî-kad ü semen-ber
Birbirine oldılar berâber
Fûlâda sataşdı seng-i hâre
Od düşdi karâr ü ihtiyâra
Bir sâza düzildi ol iki târ
Germ oldı revâc-ı nâle-i zâr
Ol bahtı muna neşât buldı
Bu gördi anı mukayyed oldı
Mecnûnda karâr dutmayup hûş
Deryâ-yı tehayyür eyledi cûş
Bir dem bahabilmedi ol aya
Düşdi yüzi üzre misl-i sâye
Leylî hem itürdı ihtiyârın
Bir dem görebilmedi nigârın
Hayrânlığı ol makâma yetdi
Kim düşdi ayakdan ussı getdi
Gül suyu sepüp revân yüzine
Leylîni getürdiler özine
Her yan dediler ana ki ey mâh
Nâgeh olur atan anan âgâh
Kim gayr ile âşinâ olupsen
Bir dilbere mübtelâ olupsen
Vermez bu reviş netîce-i hûb
Şâyeste değül sana bu üslûb
Yahşi nazar eylesen yamandur
Hem bize vü hem sana ziyandur
Andan götürüp bisât ü har-gâh
Ol mâh-likânı hâh ü nâ-hâh
Öz bürcine kıldılar revâne
Tâ olmaya vâkıf ata ane
Söz demediler bu mâcerâdan
Ne gencden ü ne ejderhâdan
Mecnûnı hem etdi çeşm-i hûn-bâr
Sular saçuben yüzine bîdâr
Gördi ki nigârdan nişan yoh
Bir cism-i füsürde var cân yoh
Dîvâne kalup perî gedüpdür
Salup anı dil beri gedüpdür
Çâk eyledi câme kıldı nâle
Hâli bedel oldı özge hâle
Terk etdi libâs-ı lâle-gûnı
Raht oldı tenine eşk-i hûnı
Ger mâtem içün misâl-i hâme
Sarmışdı başa siyeh imâme
Çizgindi başına dûd-ı âhı
Yandurdı imâme-i siyâhı
İkrâh ile çıhdı pîrehenden
Âr etdi şehîd-i gam kefenden
Na‘leyni bırahdı ol belâ-cû
Kim âşıka pây-benddür bu
Hem-demlere özr kıldı âğâz
K’ey bir niçe hem-nişîn ü hem-râz
Seylâb-ı hücûm-ı aşk yetdi
Men şîfte-hâli garka etdi
Olman men-i haste ile hem-dem
Tâ batmayasuz bu suya siz hem
Men reng-i melâmete boyandum
Sevdâ-zedeliğ odına yandum
Elbette bir od ki düşdi câna
Âhir dutuşup çeker zebâne
Düşvâr belâmı sehl sanman
Siz dahi menüm oduma yanman
Menden size düşmesün bir ahker
Çün değmedi hayr değmesün şer
Sevdâ siyeh etdi rûzgârum
Aşk aldı inân-ı ihtiyârum
Men bir kuşem uçdum âşiyandan
Men handan ü meyl-i hâne handan
Kılman mana ev hikâyetin çoh
Dahi menüm anda varmağum yoh
Sizden sorar olsa ata hâlüm
Keyfiyyet-i mihnet ü melâlüm
Söylen ki fenâya verdi rahtın
Eyyâm siyâh kıldı bahtın
Ey pîr-i şikeste-hâl ü nâ-şâd
Tanrı’yçün elümden eyleme dâd
Deme ki nedür bu mâcerâlar
Senden mana yetdi bu belâlar
Men bilmez idüm gam-ı cihânı
Teşvîş-i zemîn ü âsmânı
Âsûde serâçe-i ademde
Ne gussada idüm ü ne gamda
Bilmezliğ ile hem-râz idi hâlüm
Ne hüsn ü ne aşk idi hayâlüm
Sen vâsıta-i vücûdum oldun
Sen mâni‘-i feyz-i cûdum oldun
Umdun ki menümle olasen şâd
Derdâ ki ümîdün oldı ber-bâd
Men yoh olubem sen imdi var ol
Özge halefe ümîd-vâr ol
Ma‘zûr dut ey azîz ma‘zûr
Men kasd ile senden olmadum dûr
Çoh sıdk ile eyledüm ana azm
Kim devlet-i vasluna yetem cezm
Su saldı yoluna eşk-i hasret
Dâmânumı dutdı hâr-ı mihnet
Tahrîr kılup münâsib-i hâl
Bu şi‘ri hem etdi ana irsâl
Bu gazel Mecnûn dilindendür
Fesâd-ı aşkı tâ gördüm salâh-ı akldan dûrem
Meni rüsvâ görüp ayb etme ey nâsih ki ma‘zûrem
Eğer çâk-i girîbân eylesem men‘eylemen çün men
Metâ‘-ı nengden ârî libâs-ı ârdan ûrem
Men ü sahrâ-yi vahşet menzil etmen âfiyet küncin
Esir-i dâm-ı zulmet olmazem çün tâlib-i nûrem
Temerrüd akl fermânından etsem dûstlar bi’llâh
Meni re’yümle sanman aşk sultânına me’mûrem
Mana kim ta‘ne eyler kim nasîhat ehl-i âlemden
Hoşem kim i‘tibar-ı aşk ile her dilde mezkûrem
Belâ-yı aşk u derd-i dûst terkin kılmazem zâhid
Ne muştâk-ı behiştem sen kimi ne tâlib-i hûrem
Hayâl-i çîn-i zülf ü tâk-ı ebrûsiyle zevküm gör
Sanasen haşmet ile Kisrîyem kadr ile Fağfûrem
Garaz bir ad imiş âlemde men hem eyledüm bir ad
Bi-hamdi’llâh Fuzûlî rind ü rüsvâlıkda meşhûrem
Bu Mecnûnun cünûnunun sıfatıdur ve Vâdî-i aşk sevdâsının keyfiyyetidür
Ol şîve-i aşk içinde mâhir
Kıldukta vasiyyetini âhir
Kıldı gözedüp tarîk-i vahşet
Eshâbdan inkıtâ‘-ı ülfet
Sahrâya düşüp güneş misâli
Tenhâ yürür oldı lâübâlî
Her daşa ki yetdi tökdi yaşın
La‘l eyledi kûh ü deşt daşın
<end>

<start>
Göz yaşını bes ki tökdi her sû
Her merhaleden ahıtdı min cû
Bir ebr-i belâ idi güvâhı
Bârân sirişk ü berk âhı
Bârân ile berki cism ü cândan
Bir mertebede ki mundan andan
Deryâlara yetse lem‘a-i tâb
Sahrâlara düşse katra-i âb
Deryâlar olurdı cümle sahrâ
Sahrâlar olurdı cümle deryâ
Feryâd ile doldurup bu deyri
Feryâda getürdi vahş ü tayrı
Efgânı yetürdi âsmâna
Efgân ile âsmânı câna
Bu Mecnûnun atası vâkıf-ı hâl olduğıdur ve Anı beyâbân-ı mihnetde bulduğıdur
Gencîne-küşâ-yı genc-i güftâr
Olmış bu edâ ile güher-bâr
K’ol bir niçe bî-karâr ü mahzûn
Nâ-çâr kılup vedâ‘-ı Mecnûn
Nevmîd dönüp şikeste vü hâr
Kıldılar atasını haberdar
Ol pîr çü vâkıf oldı hâle
Mecnûn kimi etdi âh ü nâle
Sahrâlara dutdı seyl tek yüz
Vâdîlere açdı çeşme tek göz
Çoh aradı gezdi her mekânı
Bulınmadı oğlınun nişânı
Tâ âkıbet ol şikeste-hâli
Bir gûşede gördi lâubâlî
Düşmiş yere hâk-sâr ü gam-nâk
Ahvâli harâb ü sînesi çâk
Dönmiş gül-i sürhi zağferâna
Şimşâd-ı latîfi hîzrâna
Âyînesini gubâr dutmış
Jeng-i gam-ı rûzgâr dutmış
Etmiş elifin sitem yüki dâl
Kılmış kalemin felek gamı nâl
Hem-sohbeti mûr ü hem-demi mâr
Tekye-gehi hâk ü bisteri hâr
Hâr üzre ana delük delük ten
Açmış gam evine dürlü revzen
Ol pîr çü gördi sûret-i hâl
Sûret kimi kaldı bir zaman lâl
Bir lahza anı tehayyür aldı
Hayret gözi ile bahakaldı
Sonra yaha yırtup etdi feryâd
K’ey bülbül-i bûstân-ı bî-dâd
Hâl-i dilüni mana beyân et
Esrâr-ı nihânunı ıyân et
Kim aldı elünden ihtiyârun
Kim eyledi tîre rûzgârun
Bi’llâh nişe bî-karâr olupsen
Âşüfte-i rûzgâr olupsen
Ne seyrdesen sana taleb ne
Bu nâle vü zâruna sebeb ne
Deryâda ise sana dür-i kâm
Sen söyle men eyleyem ser-encâm
Zulmâtda ise şem‘-i maksûd
Rûşen kıl ü menden iste mevcûd
Mecnûn dedi ey mana veren pend
Dânâ-yı sühan-ver ü hıred-mend
Kimsen nedürür bu güft ü gûlar
Bî-fâide bâtıl ârzûlar
Get derdüme sen devâ değülsen
Bîgânesen âşinâ değülsen
Men beyle kelâma dutmazem gûş
Leylî sözi söyle yohsa hâmûş
Dedi menem atan ey belâ-keş
Men seng-i nedâmetem sen âteş
Dedi nedür ata yohsa ane
Leylî gerek özgedür fesâne
Çün gördi itâatinde ihmâl
Bildi ki fakîre özgedür hâl
Verdi bu firîb ile tesellî
Kim dur gedelüm çağırdı Leylî
Leylî bize geldi mihmândur
La‘li talebünde dür-feşândur
Mecnûn ki eşitdi Leylî adın
Sandı ki felek verür murâdın
Lebbeyk deyüp ayağa durdı
Ol ka‘be-i maksâda yüz urdı
Pîr ile cevân-ı dil-şikeste
Geldi eve dil-figâr ü haste
Başında hevâ-yı vasl-ı Leylî
Ne ata gamı ne ana meyli
Geh ata nasîhat etdi âğâz
Geh anesi oldı pend-perdâz
Bu Mecnûna anası pend verdüğidür ve Bûstân-ı melâmetden hâr-ı nedâmet derdüğidür
K’ey râhat-ı cân ü nûr-ı dîde
Ferzend-i yegâne-i güzîde
Şânunda riyâset-i Arab var
Mîrâs-ı şecâat ü edeb var
Etvâr-ı mülûk dut hemîşe
Âyîn-i şecâat eyle pîşe
Ebrû-yı ham ise ger murâdun
Süst etme kemân-ı i‘tikâdun
Müjgân-ı siyâhdan götür dil
Ol nâveng-i cân-sitâna mâil
Olsan nigerân-ı kadd ü kâmet
Kıl nîze-i hûn-feşâna rağbet
Ger zülf ile görmek istesen hâl
Gör hey’et-i nokta peyker-i dâl
Gönlün göz ü kaşa olsa meftûn
Gör dîde-i ayn ü ebru-yı nûn
Sen servsen olmagıl girân-bâr
Âzâd olagör ne kim giriftâr
Sen la‘lsen olmagıl sebük seng
Döndürme güneş görüp revân reng
Etme özüni habâb-mânend
Başunda olan hevâya hursend
Kim yohdurur ol hevâya bünyâd
Başun olur ol hevâda ber-bâd
Ser-germliğ etme şem‘-nisbet
Sûz-ı gam-ı aşk ile mürüvvet
Gör şem‘i nişe düşer belâya
Başındakiden geder fenâya
Zevk-ı dil ü dîde kılma âdet
Salma mey ü şâhide irâdet
Mahbûb ü mey ile besleyen cân
Sanma olur ehl-i akl ü îmân
Aklı mı olur müdâm mestün
Îmânı olur mı mey-perestün
Şi‘re heves etme kim yamandur
Yahşi deseler ana yalandur
Hâlâ kılagör kemâl hâsıl
Fevt etme kemâli gezme gâfil
Ey bâg-ı ümîdümün nihâli
Kılma bizi neng pâymâli
Mahbûb hem istesen kem olmaz
Biz kim senünüz sana gam olmaz
Vardur bu haşemde min kabîle
Her tâife içre min cemîle
Bir bir kılalum kamu sana arz
Yetsün yerine bize olan farz
Bir serv-i sehî-kad ü semen-ber
Tezvîcüne edelüm mukarrer
Ta‘yîn edelüm sana meh ü sâl
Sarf eyleyebildüğünce emvâl
Sen dutma hemîn tarîk-ı vahşet
Kat‘-ı neseb eyleme emânet
Bizden bu nasîhati kabûl et
Her lahza yeter bizi melûlet
Uşşâk sefâhetin kılup yâd
Bu şi‘ri ne hoş demiş bir üstâd
Gazel-i üstâd
Cân verme gam-ı aşka ki aşk âfet-i cândur
Aşk âfet-i cân olduğı meşhûr-ı cihândur
Sûd isteme sevdâ-yı gam-ı aşkda hergiz
Kim hâsıl-ı sevdâ-yı gam-ı aşk ziyandur
Her ebru-yı ham katlüne bir hancer-i hûn-rîz
Her zülf-i siyeh kasduna bir ef‘î yılandur
Yahşi görinür sûreti meh-veşlerün ammâ
Yahşi nazar etdükde ser-encâmı yamandur
Aşk içre azâb olduğın andan bilürem kim
Her kimse ki âşıkdur işi âh u figândur
Yâd etme kara gözlülerün merdüm-i çeşmin
Merdüm deyüp aldanma ki içdükleri kandur
Ger derse Fuzûlî ki güzellerde vefâ var
Aldanma ki şâir sözi elbette yalandur
Bu Mecnûnun nasîhat kabûl etmedüğidür ve Atasının derdi dermâna yetmedüğidür
Mecnûn ki eşitdi ol hitâbı
Verdi bu tarîk ile cevâbı
K’ey rûh-ı revânum ata ane
Kâm-ı dil ü cânum ata ane
Tahkîk edübem işüm hatâdur
Her ne desenüz mana revâdur
Âlûde-i reng-i dûd-ı âhem
Züll-i güneh ile rû-siyâhem
Men hem olubem bu işden âgâh
Ammâ ne deyem ne söyleyem âh
Yohdur bu işümde ihtiyârum
Zabtumda inân-ı iktidârum
Akl oldı zaîf ü aşk gâlib
Hâtır nigerân nigâr câzib
Dutdı ten ü cânumı gam-ı yâr
Gayri’l-mahbûbi leyse fi’d-dâr
Mende dahi nişe menliğ olsun
Mende meni isteyen ne bulsun
Takdîr çü beyledür ne tedbîr
Takdîri eder mi kimse tağyîr
Olsaydı mana neşât rûzî
İster mi idüm bu derd ü sûzı
Ger sıhhate kâdir olsa bîmâr
Derde özin eylemez giriftâr
Elverse gedâya pâdişâlığ
Sanman ki kılur dahi gedâlığ
Fıtratda ne hâlet olsa maksûm
Ref‘ olmaduğıdur emr-i ma‘lûm
İslâhuma eylemen teemmül
Kim gül tiken olmaz ü tiken gül
Keyfiyyet-i âb ü cevher-i hâk
Demek ola mı kabûl-i idrâk
Su sifleliğinden ayrılur mı
Od yandurabilmeyebilür mi
Ol gün ki rahimde kilk-i kudret
 Îcâduma verdi zîb sûret
Doldurdı hevâ ile dimâğum
Sevdâ ile bağladı ayağum
Doldı bedenümdeki rek ü pûst
Başdan ayağa mahabbet-i dûst
Mülk eyledi gönlümi belâya
Vakf eyledi cânumı cefâya
Yoh mende bu hükmden tehallüf
Ol mülk ile vakfa bir tasarruf
<end>

<start>
Derd-i ezelî devâ bulur mı
Mihr-i ebedî fenâ bulur mı
Men şem‘-i serâçe-i firâkem
Sûz-ı ciğer ile hoş-mezâkem
Menden dileyen bu sûzı zâil
Bî-dâduma olmış ola mâil
Şem‘ün ki hayâtı oldı âteş
Hâli anun âteş iledür hoş
Oddan dileyen anun necâtın
Fânî dilemiş ola hayâtın
Düşmenliğe dûstlığ kılup ad
Tedbîr-i necâtum eylemen yâd
Men garka-i bahr-ı şevk-i yârem
Berhem-zede-i gam-ı nigârem
Ancak sebeb-i karârum oldur
Ârâm-ı dil-i figârum oldur
Anunla edün bu derde merhem
Urman dahi andan özgeden dem
Dersüz mana var dil-rübâlar
Leylî kimi çoh perî-likâlar
Bi’llâh demenüz bu harfi zinhâr
Âlemde bir andan özge kim var
Bülbül gül içün kılanda nâle
Derdine devâ olur mı lâle
Husrev değülem ki mana dilber
Şîrîn ola gâh gâh Şekker
Men yek-cihetem tarîkatümde
Tagyîr işi yoh cibilletümde
Özrini beyân edüp hem ol dem
Takrîre getürdi bir gazel hem
Bu gazel Mecnûn dilindendir
Aşk derdi ey mûalic kâbil-i derman değül
Cevherinden eylemek cismi cüdâ âsân değül
Devr cevrinden şikâyet edene âşık demen
Aşk mesti vâkıf-ı keyfiyyet-i devrân değül
Şehrden sahrâya bir fark olduğın her kim bilür
Bilmiş ol kim aşk sahrâsında ser-gerdân değül
Her kim idrâk eyler öz keyfiyyet-i hâlin henüz
Dûst ruhsârına ayn-ı şevk ile hayrân değül
Cânı cânân ittihâdı fâriğ eyler cismden
Cismden âgâh olan cân vâsıl-ı cânân değül
Der imiş düşmen ki hem-demdür Fuzûlî yâr ile
Her sözi bühtân ise hakkâ bu söz bühtân değül
Bu Mecnûn atasınun Leylîye hâstârlığıdır ve Leylî atasının Mecnûndan bîzârlığıdur
Sâkî getür ol şarâb-ı nâbı
Kim yetdi nisâba gam hisâbı
Gam düşmen-i cân-ı mübtelâdur
Def‘ eyeleye gör ki bir belâdur
Söz cevherine olan hırîdâr
Bu nev‘ ile germ kıldı bâzâr
Kim âciz olup gam içre ol pîr
Mecnûnına kıldı fikr-i zencir
Bildi ger olmaz olsa Leylî
Mümkin değül olmağı tesellî
Kıldı talebin özine lâzım
Cem‘ etdi eâlî vü eâzım
Ümmîd ile bağladı umup kâm
Ol ka‘be-i ârzûya ihrâm
Çün Leylî atası bildi hâli
Üydürdi ekâbir ü ehâlî
Karşularına olup revâne
Kıldı olarunla azm-i hâne
Ehlen sehlen deyüp demâdem
Min kez dedi ola hayr makdem
Çün şem‘-sıfat olar oturdı
Bu serv kimi ayağa durdı
Ortaya bırahdı dürlü hânlar
Tâ kâm-ı dil ala mihmânlar
Olmışdı dolup kebâb ile hân
Cedy ü hamel ile âsman-sân
Ammâ aceb er kıla hıred-mend
Ol hânları âsmâna mânend
Her kim garazın bulurdı hândan
Bu mümkin olur mı âsmandan
Hânlar götürildüğünde ol pîr
Takrîb ile derdin etdi takrîr
K’ey kadr ile kıble-i kabâil
Senden kamunun murâdı hâsıl
Asl ü nesebüm sana ıyândur
Hükmüm niçe min eve revândur
Meşhûr-ı kabâilem sahâda
Ma‘rûf-ı tavâifem atâda
Hem var maahbbetümde te’sîr
Hem var adâvetümde teşvîr
Ser-defter-i ehl-i rûzgârem
Her niçe desem yüz anca varem
Nahl-i emelüm semer verüpdür
Îzed mana bir güher verüpdür
Hâla dilerem bu turfe lû’lû
Bir la‘l ile ola hem-terâzû
Tâ lû’lû olanda la‘le vâsıl
Terkîb kılam müferrih-i dil
Çoh kânlara tîşe-veş yüz urdum
Çoh la‘l hakîkatini sordum
Her kânda eğerçi la‘l çohdur
Bir la‘l ki lâyık ola yohdur
Bir la‘lün eşitmişem senün var
Kim lû’lüme oldurur sezâ-vâr
Lutf eyle inâyet et kerem kıl
Ol la‘l ile dürri muhterem kıl
Kılsun güli serv sâye-perver
Olsun güle serv sâye-güster
Fehm et sözümi tegâfül etme
Hayr işdür bu teallül etme
Ger hâsıl olur bu kâm senden
Her ne diler isen iste menden
Anca kılayum sana revân genc
Kim yer yüzin eyleye nihân genc
Anca güher eyleyem revâne
Kim bulmayasen ana hizâne
Ol serv-i semen-berün atası
Ol genc-i nihânun ejdehâsı
Lutf ile dedi ki ey hıred-mend
Men kimi esîr-i dâm-ı ferzend
Sen hoş geldün safâ getürdün
Topraklardan bizi götürdün
Müşkilce hitâbdur hitâbun
Bilmen nişe vereyüm cevâbun
Kurbün bilürem mana şerefdür
Ammâ halefün aceb halefdür
Mecnûn deyü ta‘n eder halâyık
Mecnûna menüm kızum ne lâyık
Leylî demenem ki nâzenîndür
Bir tîre kenîz-i kem-terîndür
Olmaz mı kenîz cins-i merdüm
Yohdur mı kenîze hem terahhum
Dîv ile perî olur mı hem-dem
Olmaz sözi açma ebsem ebsem
Dîvâneye zâyi‘ eyleme renc
Vîrâne gerek nedür ana genc
Tedbîr ile dönderüp mizâcın
Sevdâsınun eylesen ilâcın
Leylî anun olsun eyledüm ahd
Var imdi sen et ilâcına cehd
Bu Mecnûnun atasınun hırmânıdur ve Gayr bâbdan tedbîr-i dermânıdur
Ol sâhib-i neng ü nâm ü nâmûs
Döndi eve geldi hâr ü me’yûs
Mecnûna dedi ki ey belâ-keş
Hâcet biter olmagıl müşevveş
Akl ile açılur ol muammâ
Leylîni sana verürler ammâ
Şartı bu ki olasen hıred-mend
Erbâb-ı hıredden alasen pend
Ref‘ ola alâmet-i cünûnun
Akl ola hemîşe reh-nümûnun
Mecnûn dedi ey edîb-i kâmil
Dîvâne-i aşk olur mı âkil
Ger mende bu ihtiyâr olaydı
Tedbîrüme i‘tibâr olaydı
Evvelden edeb şiâr ederdüm
Temkînümi üstüvâr ederdüm
Olmazdı bu hâle ihtiyâcum
Kim ola azâb ile ilâcum
Mende bu ilâca yoh müdârâ
Min kez gamum etdüm âşikârâ
Yohdur revişümde inkılâbum
Evvelki cevâbdur cevâbum
Sen ehl-i hıredsen eyle tedbîr
Tedbîrün ede meğer ki te’sîr
Leylîni dahi men etmeyem yâd
Men âkil-i vakt olam sen âzâd
Ol pîr-i şikeste-hâl ü hayrân
Tedbîr-i ilâc edüp firâvân
Her handa eşitdi bir tabîbi
Gül-zârınun oldı andelîbi
İzhâr edüp ana ihtiyâcın
Bîmârınun istedi ilâcın
Bîmârına min tabîb-i hâzık
Bir şerbet içürmedi muvâfık
Her yerde ki bildi bir nazar-gâh
Varup ana oldı hâk-i dergâh
Çoh el götürüp duâlar etdi
Çoh nezr verüp atâlar etdi
Re’yiyle melûlin etmeğe şâd
Min pîrden almadı bir irşâd
Çoh sihr olunup yazıldı ta‘vîz
Çoh mekrlere dutuldı ümmîz
Edilmedi hiç biriyle çâre
Ne çâre kazâ-yı Kirdgâra
Bir gün dediler ana ki ey pîr
Âlemde sana bu kaldı tedbîr
Kim Ka’beye iltesen esîrün
Ola ki Hak ola dest-gîrün
Tavf-ı Harem olsa ana hâsıl
Ser-geşteliğ andan ola zâil
Ursa Hacer-i mübâreke baş
Yumşana eğer ola kara daş
Bu Mecnûn-ı bî-çârenün Ka‘beye yüz urduğıdur ve Münâcât ile sevdâsın arturduğıdur
Ol pîr bu hayr işe kılup cehd
Mecnûna müretteb etdi bir mehd
Aldı anı azm-i râh kıldı
Azm-i harem-i İlâh kıldı
Çün Ka‘beye erdi ol nîkû-hûy
Mecnûna dedi ki ey belâ-cûy
Dut Ka‘beye rûy tâat eyle
Temkîn ü edeb riâyet eyle
Ta‘zîm şerâitin edâ kıl
İhlâs-ı dürüst edüp duâ kıl
Ola ki kabûl ola niyâzun
Hak şefkati ola çâre-sâzun
Bu yerde kabûl olur duâlar
Bu buk‘ada bahş olur atâlar
Kıl tevbe ki ahsen-i ameldür
Cehd eyle necâta kim meheldür
<end>

<start>
Mecnûn bulup ol makâmdan zevk
Saldı anı çerhe neş’e-i şevk
Sûz ile çeküp ciğerden âvâz
Arz etdi binâ-yı Kâ‘beye râz
K’ey sakfı bülend ü kadri âlî
Mihrâb-ı eâzım ü eâlî
Ey kıble-i ehl-i izz ü ikbâl
Ruhsâr-ı zemîne anberîn hâl
Ey mağz-ı vefâya kisvetün pûst
Hem-reng-i pelâs-ı hâne-i dûst
Ey gül-bün-i gonca-i ibâdet
Sandûk-ı cevâhir-i saâdet
Ey dâim olan menümle hem-derd
Ammâ ne menüm kimi cihân-gerd
Göğsine uran Hacer kimi daş
Zemzem kimi gözden ahıdan yaş
Peyveste siyeh kılan libâsın
Gönlinde nihân dutan hevâsın
Bi’llâh kimesen bu yerde âşık
Söyle ki enîsünem muvâfık
Olmış sana aşk feyzi hâsıl
Kılmış seni kıble-i kabâil
Yâ Rab bû harem-serâ hakiyçün
Bu ma‘bed-i pür-safâ hakiyçün
Kıl mende binâ-yı aşkı dâim
Mânend-i esâs-ı Kâ‘be kâim
Sal gönlüme derd-i aşkdan gam
Her lahza vü her zamân ü her dem
Aşk içre müdâm şevküm artur
Şevk ile hemîşe zevküm artur
Her handa ki âlem içre gam var
Kıl gönlümi ol gama giriftâr
Endîşe-i akldan cüdâ kıl
Aşk ile hemîşe âşinâ kıl
Artur mana zevk ü şevk-ı Leylî
Dâim mana anda kıl tecellî
Çohdur benî Âdem içre bî-dâd
Et gönlümi vahşet ile mu‘tâd
Bir mülkde ver mana karârı
Kim yetmeye âdemî gubârı
Ol zâir-i Kâ‘be-i inâbet
İsterdi duâ kılup icâbet
Tuğyân-ı belâdan etmeyüp fikr
Bu şi‘r idi her dem etdüği zikr
Bu gazel Mecnûn dilindendür
Yâ Rab belâ-yı aşk ile kıl âşinâ meni
Bir dem belâ-yı aşkdan etme cüdâ meni
Az eyleme inâyetüni ehl-i derdden
Ya‘ni ki çoh belâlara kıl mübtelâ meni
Oldukça men götürme belâdan irâdetüm
Men isterem belânı çü ister belâ meni
Temkînümi belâ-yı mahabbetde kılma süst
Tâ dûst ta‘n edüp demeye bî-vefâ meni
Getdükçe hüsnin eyle ziyâde nigârumun
Geldükçe derdine beter et mübtelâ meni
Men handan ü mülâzemet-i i‘tibâr ü câh
Kıl kâbil-i saâdet-i fakr ü fenâ meni
Eyle zaîf eyle tenüm fürkatinde kim
Vaslına mümkün ola yetürmek sabâ meni
Nahvet kılup nasîb Fuzûlî kimi mana
Yâ Rab mukayyed eyleme mutlak mana meni
Bu Mecnûnun Kâ‘beden mürâcaatidür ve Vuhûş ile musâhabetidür
Bir bir eşidüp sözin atası
Bildi ki kabûl olur duâsı
Efzûn olur gam ü melâmet
Mümkin değül oğlına selâmet
Çoh kıldı figân ü nâle vü zâr
Oğlından ümîd kesdi nâ-çâr
Ol pîr kalup orada hayrân
Mecnûn dutuben reh-i beyâbân
Tenhâ sefer ihtiyâr kıldı
Azm-i ser-i kûy-i yâr kıldı
Gündüz gözi yaşı hâdî-i râh
Gece yolı şem‘i şu‘le-i âh
Gerd-i reh-i yârı yâd ederdi
Geh otura geh dura gederdi
Bu Mecnûnun derdini dağa şerh etdüğidür ve Andan nevmîd getdügidür
Bir dağa erişdi yolda nâgâh
Kaddine libâs-ı vehm kûtâh
Tiğinde ukâb-ı çerh kanı
Mazmûn kemerinde la‘l kânı
Mün‘im sıfatı libâsı fâhir
Ceyb ü bagali dolu cevâhir
Deryâ kıluben ana tazarru‘
Eylerdi zahîresin tevakku‘
Sahrâ edüben ana tevellâ
Eylerdi maîşetin temennâ
Ol çeşmeler eyleyüp revâne
Olmışdı olara ata ane
Ta‘zîm ile kılmış anı Hak yâd
Kur’anda ki el ci‘bâle evtâd
Mecnûn ana eyleyüp temâşâ
Bir odlu sürûd kıldı inşâ
Oldukda sürûd ile nevâ-sâz
Andan hem eşitdi aks-i âvâz
Sandı ki öziyle hem-nefesdür
Dedi mana bu refik besdür
Yüz şükr ki yâr-ı gâr buldum
Gezdüm bu cihânı yâr buldum
Aşk odın ana hem etdi rûşen
K’ey gûşe-nişîn-i pâk-dâmen
Sûz-ı ciğerümden oldun âgâh
Ahsen ahsent bâreka’llah
Bir âşık-ı mübtelâ imişsen
Derd ehline âşinâ imişsen
Sensen mana hem-dem-i muvâfık
Dâğ ile olur hemîşe âşık
Bî-dâd ile göğsüne urup daş
Derd ile gözünden ahıdup yaş
N’oldı sana beyle mest olupsen
Gam dâmına pây-best olupsen
Kan ile dolupdurur kenârun
Ne gülden ola bu lâle-zârın
Bağrun görürem olupdurur su
Ne serv-kadün hevâsıdur bu
Gel ağlayalum bu mâcerâya
Bir dem koşalum sadâ sadâya
Çün bir dem anunla ağladı zâr
Derd-i dil-i zârın etdi izhâr
Azm eyledi hâk-i kûy-ı yâra
Leylînün evi olan diyâra
Bu Mecnûnun gazâl ile mülâkâtıdur ve Aşk bâbında onunla olan hâlâtıdur
Gördi ki bir avcı dâm kurmış
Dâmına gazâller yüz urmış
Ol dâma cefâ-yı çerh-i gaddâr
Bir âhunı eylemiş giriftâr
Bir âhu esîr-i dâmı olmış
Kan yaşı kara gözine dolmış
Boynı kurulu ayağı bağlu
Şehlâ gözi nemlü cânı dağlu
Ahvâline rahm kıldı Mecnûn
Bandı ana tökdi eşk-i gül-gûn
Gönline katı gelüp bu bî-dâd
Yumşak yumşak dedi ki sayyâd
Rahm eyle bu müşg-bû gazâle
Rahm etmez mi kişi bu hâle
Sayyâd bu nâ-tüvâna kıyma
Kıl cânına rahm câna kıyma
Sayyâd sakın cefâ yamandur
Bilmezsen mi ki kana kandur
Sayyâd mana bağışla kanın
Yandurma cefâ odına cânın
Sayyâd dedi budur maâşum
Açman ayağın gederse başum
Katlinde bu saydun etsem ihmâl
Etfâl ü ıyâlüme n’olur hâl
Mecnûn ana verdi cümle rahtın
Pâk eyledi berkden dırahtın
Ol turfe gazâlün açdı bendin
Şâd eyledi cân-ı derd-mendin
Yüz urdı yüzine kıldı efgân
Göz sürdi gözine oldı giryân
K’ey bâdiye-gerd ü bâd-nâverd
Nâzük bedeniyle nâz-perverd
Sen zînet-i her gil-i zemînsen
Gül kimi lâtif ü nâzenînsen
Ey sebze-i cûy-bâr-ı vahşet
Ra‘nâ semen-i bahâr-ı vahşet
Tenhâ koyma men-i zebûnı
Olgıl mana deşt reh-nümûnı
Gez bir niçe gün menümle hem-râh
İnsan deyüp etme menden ikrâh
Yaşum kimi getme çeşm-i terden
Kesme ayağun bu reh-güzerden
Ser-çeşme-i çeşmüm eyle menzil
Ser-menzilümüzden olma gâfil
Olsun bebeğüm karâr-gâhun
Eşk ü müje hâb ile giyâhun
Ey çeşm-i nigâr yâdigârı
Sehl eyle mana gam-ı nigârı
Kıldukda hayâl-i çeşm-i Leylî
Sen ver men-i hasteye tesellî
Çün ol beşeriyyetin unutdı
Âhû hem anunla üns dutdı
Anun sebebiyle hem çoh âhû
Sahrâda onunla dutdılar hû
Bu Mecnûn-ı derd-mendün kebûter ile şerh-i hâlidür ve Andan iltimâs-ı mâ-fi’l-bâlidür
Bir menzile yetdi zâr ü muztar
Bir dâmda gördi bir kebûter
Her revzen-i dâmı bir der-i gam
Min gam müteveccih ana her dem
Mecnûn ana bahdı yandı cânı
Yaşı kimi cûşa geldi kanı
Sayyâdına eyledi tazarru‘
Kurtarmağın eyledi tevakku‘
Seyyâd dedi ki men fakîrem
Fakra bu hamâme tek esîrem
Hâşâ ki bu mürg-i tîz-reftâr
Âzâd ola men kalam giriftâr
Ger var ise kıymetin edâ kıl
Andan munı dâmdan rehâ kıl
Evvel meni eyle gussadan şâd
Andan munı dâm-ı gamdan âzâd
Var idi kolunda bir dür-i ter
Şeffâf çü dîde-i kebûter
Verdi anı aldı ol esîri
Üftâdenün oldı dest-gîri
Sürdi kademine çeşm-i pür-hûn
Anca ki ayağın etdi gül-gûn
Her dem ana arz-ı râz ederdi
Min nağme-i şevk sâz ederdi
K’ey tîz-per ü bülend-pervâz
Erbâb-ı vefâya mahrem-i râz
Bu reng-i libâs-ı nîl-fâmun
Endûh ü melâmet-i müdâmum
<end>

<start>
İzhâr kılup nişâne-i gam
Kim kıldı seni esîr-i mâtem
Ger âşık isen sen ey cihân-gerd
Kaçma ki menem senünle hem-derd
Bir lahza menümle hem-nişîn ol
Gencîne-i râzuma emîn ol
Başum tüğin âşiyâne kılgıl
Göz yaşumı âb ü dâne kılgıl
Sen kâsıd imişsen ey hamâme
Menden hem ilet nigâra nâme
Gör hecr-i ruhında ıztırâbum
Peygâmum ilet getür cevâbum
Bi’llâh ser-i kûyına gedende
Her çizginüben tavâf edende
Yâd eyle meni sevâbuma gir
Bir tavf sevâbını mana ver
Kon hâk-i derine iste dâne
Kıl özüne dâneni behâne
Oldukça mecâlün etme nâmûs
Menden yetür ol yere zemîn-bûs
Anca dedi ana hem gam-ı dil
Kim kıldı anı hem ünse mâil
Başında olup şeb âşiyânı
Gündüz ol olurdı pâsbânı
Zâtında görüp nişâne-i hayr
Hem vahş mutîi oldı hem tayr
Râm oldı behâyim ol figâra
Bir fevc yığıldı vara vara
Ol zâr idi mülk-i derd şâhı
Hayl-i ded ü dâm anun sipâhı
Olmışdı beşerden eyle bîzâr
Kim öz aksin sanurdı ağyâr
Dartup göğe dûd-ı şu‘le-i âh
Öz sâyesin istemezdi hem-râh
Bu Leylî ahvâlinden bir haberdür ve Ma‘şûk-ı âşık-pîşe etvârından bir eserdür
Sâkî müteellim-i humârem
Müştâk-ı şarâb-ı hoş-güvârem
Üftâdeliğüm gör etme ihmâl
Rahm et bir ayağ ile elüm al
İzhâr kılup safâ-yı meşreb
Bu bezmi çün eyledün müretteb
Bezm ehline nevbet ile ver câm
Hem hâs riâyet eyle hem âm
Mecnûna hemîn şarâb dutma
Leylîni ki asldur unutma
Dihkân-ı fasîh-i Fârisî-zâd
Bu gülşene beyle tikdi şimşâd
Kim ol çemen-i vefâ bahârı
Dâğ-ı gam-ı aşk lâle-zârı
Ya‘nî reviş-i vefâda muhkem
Leylî sadef-i cevâhir-i gam
Girmişdi hisâra genc mânend
Urmışdı ayağa pendden bend
Ne bir ferahı ne bir neşâtı
Ne kimse ile bir ihtilâtı
Bîzâr atadan ü anadan
Bîgâne cemî‘-i âşinâdan
Yanına olurdı hûblar cem‘
Pervâne-sıfat havâlî-i şem‘
Şâd olmağa hâtır-ı hazîni
Eğlenmeğe tab‘-ı nâzenîni
Min turrfece turfece fesâne
Şîrîn söz ile çeküp beyâna
Eylerler idi zaman zaman yâd
Takrîb ile lahza lahza bünyâd
Ol terk kılup neşât ü râhat
Bir uzvını eyleyüp cerâhat
Eylerdi behâne ile nâle
Düşmezdi olar düşen hayâle
Kızlar kaşa verse vesmeden reng
Cân gözgüsine salurdı ol jeng
Kızlar yüze koysa nîlden hâl
Ol nîle çekerdi raht fi’l-hâl
Kızlarda hayâl-i nakş-ı dîbâ
Ol nakş-ı hayâl ile şikîbâ
Kızlarun eli hınâda gül-gûn
Anun eli eşki ile pür-hûn
Ne iğnede ne ipekde meyli
Müjgâna tökerdi eşk seyli
Kızlar kılup ârzû-yı zîver
Ger rişteye çekselerdi gevher
Ol dahi çekerdi eyleyüp reşk
Târ-ı bedenine gevher-i eşk
Mecnûndan idi cünûnı efzûn
Leylî deyene der idi Mecnûn
Dünler ki gedüp yanından ol cem‘
Bir gûşede ol kalurdı vü şem‘
Şem‘e gam-ı dil beyân ederdi
Sûz-ı ciğerin ıyân ederdi
Bu Leylînün çerâğ ile macerâsıdur ve Andan câre-sâzî-i dil temannâsıdur
K’ey didesi nemlü bağrı dağlu
Başı karalu ayağı bağlu
Gel olalım hem-nefes men ü sen
Râz-ı dil-i zârun eyle rûşen
Ne derd seni nizâr edüpdür
Âlüfte vü zerd ü zâr edüpdür
Başdan ayağa nedür bu yanmak
Dûd-ı dile dem-be-dem boyanmak
Ne cinsdür aslun ey belâ-keş
Kim âb-ı hayâtun oldı âteş
Şerh-i dil-i germ ü çeşm-i ter ver
Ser-rişte-i râzdan haber var
Her lahza düşersen ıztırâba
Hem âteşe garkasen hem âba
Ne sihr kılursen ey seher-hîz
Kim âteşün âbdan olur tîz
Men sûhteden hem olma gâfil
Mende dahi var bir gam-ı dil
Men hem sana benzerem vefâda
Belkim niçe mertebe ziyâde
Sen gece hemîn yanarsen ey zâr
Men gece vü gündüzem giriftâr
Sende eser-i hevâ ziyândur
Nisbet mana râhat-ı revândur
Hûdur sana sırrunı töküp yaş
Meclisler içinde eylemek fâş
Gönlün çü değül vefâda kâim
Gönlündekidür dilünde dâim
Men sâbit-i arsa-i belâyem
Ney kimi hizâne-i hevâyem
Olman olur olmaz ile dem-sâz
Başum kesilürse söylemen râz
Derdüm sana söyleyem gam-ı dil
Sende dahi tâb yoh ne hâsıl
Döymez ciğerün bu şerh-i râza
Âhum getürür seni güdâza
Bir yâra bu derdi eyledüm fâş
Olmadı mana bu yolda yoldaş
Sabr eylemedi bu derd ü dâğa
Katlanmadı düşdi daşa dağa
Yanunda senün hem urmayam dem
Tâ kaçmayasen ırağa sen hem
Şem‘ün çü görürdi yoh zebânı
Dem urmağa yoh yanında cânı
Bu Leylînün pervâneye keşf-i râzıdur ve Anunla fi’l-cümle izhâr-ı niyâzıdur
Pervâneye şerh ederdi râzın
Arz eyler idi olan niyâzın
K’ey tâir-i âşiyâne-i aşk
Ser-geşte-i âb ü dâne-i aşk
Sensen reh-i aşk içinde sâdık
Âşık ammâ tamâm âşık
Bir görmeğe yârı cân verürsen
Bir zevkle iki cihân verürsen
Hem-râzdur taleb-i fenâda hâlün
Gûyâ ki fenâdürür visâlün
Her çend ki şöhre-i cihânsen
Aşk içre ser-âmed-i zamansen
Müşkil ki menüm kimi olup zâr
Mence ola sende şevk–i dîdâr
Sen seyrdesen hemîşe ser-mest
Men dâm-ı belâ vü derde pâ-best
Dünler sana dûst-ı hem-nişîndür
Hicrân mana muttasıl karîndür
Bir şu‘leye sen nisâr edüp cân
Düşvâr gamun kılursen âsân
Men cân ile isterem çekem gam
Min cân dilerem gamında her dem
Mence sana yoh gam-ı nihânî
Ger var desen hanı nişânı
Hanı nem-i çeşm-i eşk-rîzün
Hanı dem-i serd-i germ-hîzün
Hanı sitem-i belâya dözmek
Aşka düşüben cefâya dözmek
Pervânede hem görürdi noksân
Bulmazdı anunla derde dermân
Nâ-çâr kılup tahammül ü sabr
Ol kesre dilerdi gaybden cebr
Yarum geceler ki çeşme-i hâb
Gözler çemenin kılurdı sîr-âb
Zulmâta düşerdi nûr-ı bîniş
Ârâm bulurdı âferîniş
Uyhuya gederdi yâr u ağyâr
Derd ehli hemîn kalurdı bîdâr
Sahrâya çıhardı evden ol mâh
Kâmınca kılurdı nâle vü âh
Feryâdın edüp bülend-pâye
Râz-ı dilini açardı aya
Bu Leylî’nün mâh ile münâzara kılduğıdur ve Hurşîd kimi şevk odına yakılduğıdur
K’ey gâh kadüm kimi hamîde
Gâhî pür olan misâl-i dîde
Geh zâhir olan mana gamum tek
Geh gâib enîs ü hem-demüm tek
Şâhiddür ana bu inkilâbun
Kim âşıkısen bir âftâbun
Hicrânı ilen nizâr olupsen
Ser-geşte-i rûzgâr olupsen
Ey mihnet-i aşkdan haberdâr
Gör Tanrı içün ne mihnetüm var
Kıl şu‘le-i âhuma nezâre
Ger var ise rahmun eyle çâre
Seyr eyle fezâ-yı her diyârı
Gez cümle-i deşt ü kûhsârı
Gör handadur ol menüm penâhum
Şâhum mâhum ümîd-gâhum
Hâl-i dilüm ana arza eyle
Bi’llâh nişe gördün ise söyle
Tâ vakt-i seher bu idi hâli
Teşvîşden olmaz idi hâlî
Mürg-i seherî çekende âvâz
Eylerdi bir özge nevha âğâz
K’ey vây tükendi mâye-i ömr
Hurşîde erişdi sâye-i ömr
Demdür der-i fursat ola mesdûd
Müşkil görine beyân-ı maksûd
<end>

<start>
Demdür uyana yuhudan ağyâr
Şerh-i gam ü derdüm ola düşvâr
Men ahter-i burc-i iştiyâkem
Men şem‘-i serâçe-i firâkem
Gündüz habsüm gece necâtum
Gündüz mevtüm gece hayâtum
Bu Leylînün sabâya peyâm-ı ahvâlidür ve Bu ümmîd ile def-i melâlidür
Olmış dünüme günüm mutâbık
Gün görmez imiş belâlu âşık
Eylerdi sabâya derdin izhâr
K’ey bâd-ı sabâ dur imdi zinhâr
El gâfil iken bu mâcerâdan
Sultâna senâ yetür gedâdan
Gör mûnis ü gam-güsârı kimdür
Bizden ki usandı yârı kimdür
Gönli kimün iledür tesellî
Yâdına gelür mi hîç Leylî
Arz eyle ki ey güzel şehenşâh
Hakdur sana bendeden bu ikrâh
Evvel ki men-i figârı gördün
Bir tâze vü ter bahârı gördün
Hâlâ ki esîr-i dâm-ı derdem
Mânend-i hazân zâif ü zerdem
Meyl eylemesen men-i nizâra
Döndiyse irâdetün ne çâre
Men berg-i hazânem olmışam hâr
Sen tâze bahâresen taleb-kâr
Her niçe ki hâr ü hâk-sârem
Hem şefkatüne ümîd-vârem
Terk etme avâtıf-ı amîmi
Yâd eyle meveddet-i kadîmi
Şeb-tâ-seher ol büt-i semen-ber
Bîdâr kalup misâl-i ahter
Eylerdi bu sûziş ile şîven
Ol dem ki olurdı rûz rûşen
Nağme kimi perde-dâr olurdı
Bir perde içinde zâr olurdı
Dâim geçürürdi ol ciger-sûz
Evkâtı bu resm ile şeb ü rûz
Peyveste çekerdi ol gül-endâm
Endîşe-i subh u mihnet-i şâm
Bu Leylînün eyyâm-ı bahârda seyr-i gül-zâr etdüğidür ve Gül-zârda murâdına yetdüğidür
Bir gün ki bahâr-ı âlem-ârây
Zevk ehline oldı râhat-efzây
Âyîne-i devrden gedüp jeng
Devr etdi zemîni âsmân-reng
Feyz-i şeb-i kimyâ-eserden
Te’sîr-i şemâme-i seherden
Açıldı ham-ı benefşeden tâb
Şeb-nem güle saçdı lû’lû-i nâb
Gül-zâra havâ abîr tökdi
Sahrâya gubâr-ı müşg çökdi
Yağdurdı sehâb jâle daşın
Ol daş ile yardı gonca başın
Zahmine urup şükûfe merhem
Panbuh yeniler ana demâdem
Sebze güle verdi mâli bâcın
Yer sebzeye mülkinün harâcın
Hoş reng ile yığdılar tecemmül
Fîrûze vü la‘li sebze vü gül
Derk eyledi gonca remz ü îmâ
Gül adına açdı yüz muammâ
Mazmûn-ı rubâî-i anâsır
Feyz olduğı oldı halka zâhir
Sûsen varakı uçup semâya
Her sebzeye kim salurdı sâye
Ol sebzeye uğrayup ahan cû
Pûlâde eğer verürdi bir su
Pûlâd deminde cân bulurdı
Şemşîr-sıfat zebân bulurdı
Ârâyiş-i sebzeden zemâne
Benzetdi zemîni âsmâna
Hurşîd-i çerâğ-ı çeşm-i âlem
Gökden yer düşdiğinde her dem
Tahkîk edüben çıhup gümândan
Bilmezdî zemîni âsmandan
Gül-zârlar oldı işret-âbâd
Her yerde olındı bezm bünyâd
Her gûşede her kim aldı bir kâm
Her buk‘ada her kim içdi bir câm
Leylînün anası gördi mutlak
Yoh Leylî-i nâ-tüvânda revnak
Meyl-i gül ü seyr-i sebze kılmaz
Min gonca açıldı ol açılmaz
Sarf etdi şükûfe tek diremler
Cem‘ eyledi nâzenîn sanemler
Sahrâya çıhardı ol nigârı
Kıldı güle arz nevbahârı
Tâ gussa vü gamdan ola âzâd
Bir dem güle oynaya ola şâd
Ol bir niçe bikr-i pâk-dâmân
Hem-râh olup oldılar hırâmân
Yüzden götürüp edeb nikâbın
Ref‘ eylediler hayâ hicâbın
Her kim ne bilürse lu‘b ü ya lehv
İzhâra getürdi etmeyüp sehv
Gâh eyleyüben sürûdlar sâz
Bülbüllere oldılar hem-âvâz
Geh gösterüp oynamakda hâlet
Şimşâda yetürdiler hacâlet
Lîkin heves eylemezdi Leylî
olmazdı bu lu’b ü lehve meyli
Arturmış idi bahâr derdin
Gül zevki ruh-i nigâr derdin
İsterdi ferâgat ile bir dem
Tenhâ duta bir bucakda mâtem
Ayrılmayup ol perî-likâlar
Artardı belâsına belâlar
Çün eyledi kesret anı dil-teng
Nîreng ile verdi anlara reng
K’ey servler eylemen ikâmet
Tâ evde çekilmeye nedâmet
Durman kılalum taraf taraf geşt
Seyr eyleyelüm havâlî-i deşt
Sancup bele nâzenîn etekler
Cem‘ eyleyeyüm güzel çiçekler
Çoh dermeğe her kim olsa kâdir
Oldur bu sanemler içre mâhir
Bir yanaya getdi her perî-veş
Dağıldı şerer dutuşdı âteş
Tenhâ kalup etdi nâle-i zâr
Kıldı gözin ebr-veş güher-bâr
Bu Leylînün ebr ile izhâr-ı niyâzıdır ve Aşk bâbında keşf-i râzıdur
Ebr ile tekellüm etdi âğâz
K’ey âhum ile hemîşe hem-râz
Ger başun ile göğe yetersen
Sanma men-i zârdan betersen
Arz eyleme ra‘d ü berk u bârân
Bahs etme menümle rûz-ı hicrân
Feryâd kılup dem-i seher-gâh
Eflâke çekende şu‘le-i âh
Seylâb-ı sirişk edende cârî
Gel gör men-i zâr ü bî-karârı
Ey ebr her eksilende suyun
Deryâlara tökme âb-ı rûyun
Al suyı bu çeşm-i hûn-feşândan
Deryâlara hem bağışla andan
Ey ebr demî mana vefâ kıl
Düşdi sana hâcetüm revâ kıl
Var ol yüzi gül nigâra menden
Zâr ağla vü söyle yâra menden
K’ey turfe nigâr-ı nâzenînüm
V’ey ârzu-yı dil-i hazînüm
Gel gör ki gamunda niçe zârem
Sensüz niçe zâr ü bî-karârem
Gel gör ki nedür gamunda hâlüm
Reng-i ruh-i zerd ü eşk-i âlüm
Cân bâr-ı beden götürmez oldı
Göz reng-i vücûd görmez oldı
Cânum cânı gözüm çerâğı
Rahm eyle ki geldi rahm çağı
Men bilmez idüm belâ imiş aşk
Bir derdlü mâcerâ imiş aşk
Derdün ki belâ yolında merdem
Aşk içre sana şerîk-i derdem
Saldun men-i hasteni bu hâle
Derde meni eyledün havâle
Her derd ki var Leylî aldı
Ma‘lûmdürür sana ne kaldı
Ey merd-i rehem deyüp uran lâf
İnsâf mıdur bu hanı insâf
Dut kim has ü hâr-ı reh-güzârem
Toprağ kimi yolunda hârem
Hurşîd-i cemâlün ey meh-i nev
Toprağa nola bırahsa pertev
Bârân-ı visâlün ey dür-i nâb
Kılsa has ü hârı nola sîr-âb
Olma mey-i gaflet ile medhûş
Hem-sohbetün eyleme ferâmûş
Ey yâr-ı muvâfık ü vefâ-dâr
Ey men kimi vü mana sezâ-vâr
Gel yanuma kesme âşinâlığ
Yahşi mi olur bu bî-vefâlığ
Derler seni âşık ey nîkû-rûy
Âşıklara beyle mi olur hûy
Her kim gerek öz işinde kâmil
Âşık ne revâ ki ola âkil
Âşık gerek olmayup karârı
Tavf ede müdâm kûy-ı yârı
Düşmez bu yana senün güzârun
Ver ola meğer bir özge yârun
Yârun men isem mana nazar kıl
Gâhî bu yanaya bir güzer kıl
Ger sende olan ferâgat-i dil
Bir dem mana olsa idi hâsıl
Gîsû-yı müselsel-i girih-gîr
Boynumda ger olmasaydı zencîr
V’er bağlamasaydı bend-i halhâl
Kayd ile ayağumı meh ü sâl
Ayb ile çekilmeseydi adum
Bi’llâh bu idi hemîn murâdum
Kim sâye-misâl senden ey nûr
Oldukça vücûdum olmayam dûr
Ammâ n’edeyüm esîr-i kaydem
Bir boynı ayağı bağlu saydem
Bildürmeğe mihnet ü melâlüm
Bu şi‘r yeter beyân-ı hâlüm
Bu gazel Leylî dilindendür
Aşk dâmına giriftâr olalı zâr olubem
Ne belâdur ki ana beyle giriftâr olubem
Dil demekden kesilüp hareketden veh kim
Künc-i gam-hâneye bir sûret-i dîvâr olubem
Kudretüm yoh ki kılam kimseye şerh-i gam-ı dil
Eyle kim ârıza-i hecr ile bîmâr olubem
<end>

<start>
Hazerüm ta‘neden ol gâyete yetmişdür kim
Yâra ağyâr olup ağyârum ile yâr olubem
Demezem dahi sana âşıkem ey gül zîrâ
Sana âşıklığum izhâr edeli hâr olubem
Akl u sabr u dil ü dîn getdi bi-hamdi’llâh kim
Sefer-i sâhil-i sevdâya sebük-bâr olubem
Yoh Fuzûlî haberüm mutlak özümden bes kim
Vâlih-i nakş-ı hayâl-i ruh-i dildâr olubem
Bu Leylînün künc-i gamda giryânlığıdur ve Mecnûnun vâdî-i aşkda ser-gerdânlığıdur
Zâr ağlar iken bu resme ol mâh
Bir turfe sadâ eşitdi nâgâh
Bir kimse ohurdı şi‘r-i Mecnûn
Bu nükte ibâretinde mazmûn
K’ey neş’e-i aşkdan uran dem
Mecnûnı sağınma Leylîden kem
Mecnûn ile Leylîni berâber
Ger kimse der ise kılma bâver
Leylîde eğerçi derd çohdur
Mecnûn-ı hazînce derdi yohdur
Leylî eli iğnedendür efgâr
Mecnûna kılıçlar eylemez kâr
Leylîni eder harîr dil-gîr
Mecnûna verür neşât zencîr
Leylî ister ki eksile gam
Mecnûn gamın arturur demâdem
Mecnûndur ola gama girftâr
Leylî kime olmış ola gam-hâr
Mecnûna yeter şikence-i teb
Leylî kimedür tabîb yâ Rab
Mecnûndur esîr-i dâm-ı Leylî
Leylî kime salmış ola meyli
Leylî dutup ol terâneye gûş
Öz nağmesin eyledi ferâmûş
Tahkîk ile bildi bu hisâbı
Kim yoh şererinde şu‘le tâbı
Elbette belâ vü derdi gerdûn
Mecnûna verüpdür andan efzûn
Bu Leylînün İbni Selâma giriftâr olduğıdur ve Yârdan mahrûm ü mukayyed-i ağyâr olduğıdur
Mi‘mâr-ı serâçe-i ibâret
Beyle bu evi kılur imâret
Kim seyrden olmayup tesellî
Öz menziline dönende Leylî
Vermişdi özine dürlü zîver
Her zîvere bir netîce muzmer
Tâ mahv ola gözden ahıdan hûn
Hem gönleği hem donıydı gül-gûn
Tâ kim ola dûd-i âha mânend
Bağlanmış idi benefşe ser-bend
Tâ kim ola savt-ı nâle pâ-mâl
Kollanmış idi sadâlu halhâl
Tâ olmaya eşki yüzde ma‘lûm
Ruhsârına lû’lû’ idi manzûm
Ra‘nâ başa serpüben leçekler
Nazük bele sancuben etekler
Pervânesüz eylemezdi şem‘in
Eylerdi dür-i sirişk cem‘in
Ra‘nâ ra‘nâ yürürdi mâh
Bir şekl ile kim tebâreka’llâh
Ol asrda var idi Arabda
Bir mu‘teber aslda nesebde
Manzûr-ı eâzım u eâli
Makbûl-ekâbir ü ehâli
İdrâki bülend ü hüsni dil-keş
Etvârı huceste sîreti hâş
Vermiş Hak anun olan murâdın
Baht İbni Selâm kılmış adın
Ol turfe hümâ-yı evc-i ikbâl
Asûde-zamîr ü fâriğu’l-bâl
Av kasdına eylemişdi pervâz
Altında ukâb elinde şehbâz
Bir râh-güzerde ol nigâra
Uğraşdı vü kıldı bir nezâre
Cân ü ciğerinde kalmadı tâb
Mahv oldı nite ki odda sîm-âb
Terk etdi azîmet-i şikârı
Geldi eve getdi ihtiyârı
Tarh etdi binâ-yı resm-i peyvend
Tedbir ile buldı bir hıred-mend
Kim lutf ile söz kılanda takrîr
Takrîri verürdi daşa tağyîr
İn‘âm edüben ana besî mâl
Leylî talebine kıldı irsâl
Şart eyledi ol bülend-ahter
Kim olsa bu kâm-ı dil müyesser
Sarf eyleye genc ü mâl-i âlem
Cânâne yolında belki cân hem
Çün geldi bu râz-ı dil beyâna
Oldı ana râzı ata ane
Ol müşterîye verildi zühre
Şâyeste görildi mâra mühre
Çün İbni Selâma yetdi peygâm
Tenbîh-i neşât ü müjde-i kâm
Deryâ-yı neşâtı geldi mevce
Baş çekdi nihâl-i bahtı evce
Mahzen mahzen cevâhir açdı
Hırmen hırmen nisâr saçdı
Açdı der-i genc-i gevher ü zer
Fakr ehlini eyledi tevân-ger
Ol servün ayağı bağlu oldı
Âzâde iken adağlu oldı
Bu Nevfelün Mecnûn ile mukaddime-i ihtilâtıdur ve Ol cevher-i pâkden tezyîn-i bisâtıdur
Sâkî yine kasd-ı cân eder gam
Ver câm-ı lebâleb ü demâdem
Bî-kes kalubem men-i sebük-rây
Sen eylemesen mana maded vây
Men şîftenün penâhı olgıl
Bî-kesler ümîd-gâhı olgıl
Cehd eyle vü kılma bir işe ahd
V’er ahd etsen vefâya kıl cehd
Şemşîr-i mübâriz-i fesâne
Bu rezmde beyle batdı kana
Kim var idi bir huceste-fercâm
Ol asrda âdil ü nîkû-nâm
Tîğiyle mesaff müşkili hall
Ma‘rûf-ı zemâne adı Nevfel
Hem aşk yolunda çoh yöğürmiş
Hem çoh sitem-i zemâne görmiş
Bezminde misâl-i dürr-i meknûn
Bir gün ohunurdı şi‘r-i Mecnûn
Gâyetde beğendi tarz-ı pâkin
Mazmûn-ı kelâm ü sûz-nâkin
Sordı sıfatın dediler ey şâh
Âşüfte kılupdur anı bir mâh
Rüsvâlığı edüp özine pîşe
Dâm ü ded ile gezer hemîşe
Nevfel kılup ârzû-yı Mecnûn
Ashâb ile kıldı azm-i hâmûn
Bir gûşede gördi hâr ü mehcûr
Hâli nesak-ı salâhdan dûr
Etrâfını tayr ü vahş almış
Vahşet anı bir hisâra salmış
Çün dâire-i sübâ‘-ı hâil
Kat‘etdi sipeh görüp selâsil
Mecnûna yetişdi ol vefâ-dâr
Âsâr-ı telattuf etdi izhâr
K’ey haste nedür bu çekdüğün renc
Vîrânede zâyî etdüğün genc
Vahşî ne bilür senün makâmun
Hem-cinsleründen iste kâmun
Hâl ehlisen iste ehl-i hâli
Sahrâlara düşme lâübâlî
Devlet dilesen hümâdan iste
Genc isetesen ejdehâdan iste
Gam çekme ki men olınca gam-hâr
Yârun sana an-karîb olur yâr
Ger olsa zer ile iş ser-encâm
Yük yük tökelüm zer alalum kâm
V’er olsa garaz mesaffa muhtâc
Biz kan tökelüm sen eyle târâc
Ancak olagör menümle hem-dem
Men kim senünem senündür ol hem
Bu Mecnûnun Nevfel ile derd-i dil edâsıdur ve Şerh ü tafsîl-i mâcerâsıdur
Mecnûn dedi ey yegâne-i ahd
Tedbîrüme çohlar etdiler cehd
Çoh ehl-i azâyim etdi tedbîr
Olmadı perî bu dîve teshîr
Toprağlara tökildi çoh zer
Olmadı bu kimyâ müyesser
Sende bilürem ki lutf çohdur
Ne sûd çü mende baht yohdur
Sürme bilürem ki arturur nûr
Ne fâide göz eğer ola kûr
İkbâlüme yohdur i‘timâdum
Müşkil görinür menüm murâdum
Ah er kılasen bu şuğle ikdâm
Râyunca iş olmaya ser-encâm
Hem dûstum olmaya mana yâr
Hem düşmen ola ne dûst kim var
Bahtum bilürem menüm yamandur
Sûd istedüğün mana ziyandur
Bahtum sıfatında bir gazel var
Dâim kılurem men anı tekrâr
Bu gazel Mecnûn dilindendür
Vefâ her kimseden kim istedüm andan cefâ gördüm
Kimi kim bî-vefâ dünyâda gördüm bî-vefâ gördüm
Kime kim derdümi izhâr kıldum isteyüp dermân
Özümden min beter derd ü belâya mübtelâ gördüm
Mükedder hâtırumdan kılmadı bir kimse def‘-i gam
Safâdan dem uran hem-demleri ehl-i riyâ gördüm
Eğer su dâmenin dutdum revân dönderdi yüz menden
Ve ger gözgüden umdum sıdk aks-i müddeâ gördüm
Ayak basdum reh-i ümmîde ser-gerdânlığ elverdi
Emel ser-riştesin dutdum elümde ejdehâ gördüm
Mana gösterdi gerdun tîre bahtum gözgüsin yüz kez
Men-i bed-baht ana her gâh kim bahdum kara gördüm
Fuzûlî ayb kılma yüz çevirsem ehl-i âlemden
Neden kim her kime yüz dutdum andan yüz belâ gördüm
Bu Nevfelün Mecnûna ümmîd-vârlığ verdüğidür ve Hüsn-i musâhabetiyle rızâsın ele getürdüğidür
Nevfel dedi ey edîb-i kâmil
Feyz-i nazarumdan olma gâfil
Li’llâhi’l-hamd gayretüm var
Gayret kadarınca kudretüm var
Sen cehd eyle ki yâr ola ehl
Çün yâr ola ehl kârdur sehl
Mecnûn hem ümîd ile olup şâd
Terk etdi tarîk-i tab‘-ı mu‘tâd
Hem sildi gubâr-ı fark u gîsû
Hem eyledi kat‘-ı nâhun ü mû
Hem cismine verdi zîb-i câme
Hem başına zîver-i imâme
Bezm-i tarabı makâm dutdı
Meyl–i tarab etdi câm dutdı
Nevfel hem olup mülâzim-i ahd
İmdâdına kıldı cân ile cehd
Aldı ele müşg-bâr hâme
Leylî haşemine yazdı nâme
<end>

<start>
K’ey tâife-i bülend-pâye
Bî-gâneliğ etmen âşinâya
Edüp meni iltifâta memnûn
Leylîni edün refîk-i Mecnûn
Ol lâle ise bu nesterendür
Şimşâd ise ol bu nârvendür
Ol muna bu anadur sezâ-vâr
Ey ehl-i garaz nedür bu âzâr
Kâm olsa nizâsuz müyesser
Ha genc-i dür ü hizâne-i zer
V’er olsa bu hayr işde te’hîr
Ha ta‘n-ı sinân ü darb-ı şemşîr
Ol kavme çü rûşen oldı ahvâl
Oldı bu cevâb olardan irsâl
Kim bizde cünûn ilâcı yohdur
Divâneler ihtiyâcı yohdur
Genc ü zere eyleme tefâhur
Besdür bize gencümüzdeki dür
Lâf ile kılıçdan urmagıl dem
Kim var kılıcumuz bizüm hem
Bu Nevfel’ün Leylî haşemiyle rezm etdüğidür ve Rezmde mağlûb olup sulha azm etdüğidür
Nevfel ki eşitdi ol cevâbı
Terk eyledi şâhed ü şarâbı
Cem‘ etdi sipâh-ı bî-nihâyet
Çaldurdı nefîr ü çekdi râyet
Ol kavm hem oldılar haberdâr
Cem‘ eylediler sipâh-ı hûn-hâr
Ref‘ oldı iki tarafdan âzerm
Hengâme-i rezmi etdiler germ
Bir subh ki kıldı husrev-i Rûm
Şâm ehline Hind fethini şûm
Seyyâreden aldı mihr meydân
Saldı kılıç u getürdi kalhan
Gün hançeri oldı âşikâre
Gerdûn zırıhını etdi pâre
Satranc-sıfat ol iki leşker
Birbirine durdılar berâber
Geh nîze kılurdı cân-sitânlığ
Geh nâvek ederdi hûn-feşânlığ
Ol benzer idi kad-i nigâra
Bu gamze-i dil-firîb-i yâra
Eylerdi zebân-ı ta‘n-ı şemşîr
Ahvâl-i adem vücûda takrîr
Ahvâline halkun ağlayup zâr
Çeşm-i zırıh olmış idi hûn-bâr
Gürz ile olurdı hurd her sû
Cevşenlere üstühân-ı pehlû
Rezm oldı belâ yağışlu bir mîğ
Ra‘d ü berki tüfeng ile tîğ
Gösterdi güzâr-ı gürz ü peykân
Kalhanda zırıh zırıhda kalhan
Mecnûn olara kılup nezâre
Çekmişdi özini bir kenâra
Durmışdı alem-misâl bî-bâk
Bir arsada şerm-sâr ü gam-nâk
Çekmişdi bu leşker içre râyet
Ol leşker içün dilerdi nusret
Munlar ile hây ü hûy ederdi
Feth anlara cüst ü cûy ederdi
Bu leşker ana muîn ü gam-hâr
Ol tâlib-i feth-i leşker-i yâr
Ger öz sipehinde görse maktûl
Şükr eylemeğe olurdı meşgûl
V’er görse katîl-i kavm-î dildâr
Derd ile kılurdı nâle vü zâr
Sebze kimi olsa ger müyesser
Öz leşkerine ururdı hançer
Bir kimse dedi ki ey siyeh-rûz
Hasmını diler mi kimse fîrûz
Biz cân kıluruz yolunda pâ-mâl
Sen düşmen içün dilersen ikbâl
Akla bu iş eylemez delâlet
Ger âkil isen nedür bu hâlet
Mecnûn dedi men fedâ-yı yârem
Vaslına anun ümîd-vârem
Çün leşker-i yârdur kılan rezm
Ol rezme ne lâyık eylemek azm
Çün dûst sipâhıdur eden ceng
Düşmenliğe hem-râz değüldür âheng
Hem-râzdur ki bulam visâle fursat
Yârum tarafından ola nusret
Cânum ola dûst dil-pezîri
Yâ küştesi ola yâ esîri
Bu ma‘rekede neşât-mendem
Ol silsilede esîr-i bendem
Müşkil işe olmışem giriftâr
Ağyârum yâr u yârum ağyâr
Ger katlüme dûst çekse şemşîr
Yoh mende rızâdan özge tedbîr
Hoşnûd değül miyem bu hâle
Kim cân verem ü yetem visâle
Çün beyle cevâb eşitdi sâil
Ol fazl ü kemâle oldı kâil
Geldükçe olup ziyâde âşûb
Az kaldı ki Nevfel ola mağlûb
El-kıssa müyesser olmayup kâm
Ol gün cedel oldı subh-tâ-şâm
Çün oldı ıyân talîa-i şeb
Meydân-ı sipihri dutdı kevkeb
Âsâyişe hâsıl oldu fursat
Cân almağa merg verdi mühlet
Her saf bir arada dutdı menzil
Birbirine kondılar mukâbil
Hem-demlere râzın açdı Nevfel
Kim müşkil-i hâlümi kılun hall
Men eşca‘-ı ehl-i rûzgârem
Hurşîd-i sipihr-i kâr-zârem
Yoh kimsede tâb-ı tîğ-i tîzüm
Endîşe-i tâkat-ı sitîzüm
Bu rezmde bilmezem nedür hâl
Kim fethüme nusret eyler ihmâl
Elbette ki Hak rızâsıdur bu
Bir ehl-i Hakun duâsıdur bu
Arz eylediler ki ey cihân-dâr
Mecnûndan olup mısen haberdâr
Biz cân kıluruz anun fedâsı
A‘dâmuzadur anun duâsı
Biz kasd ederüz anun murâdın
Ol düşmene bağlar i‘tikâdın
Nevfel ki eşitdi ol kelâmı
Kalmadı ol emre ihtimâmı
Bilmişdi ki sâhib-i nazardur
Elbette dûası mu‘teberdür
Bildi ki müyesser olmaz ol kâm
Te’sîr kılur duâ ser-encâm
Çün vasl değüldi hükm-i takdîr
Müşkil ki eser vereydi tedbîr
Vehm etdi ki mün‘akis ola hâl
Rezminde mubârek olmaya fâl
Kirdârını görmedi münâsib
Nezr etdi ki ger olursa gâlib
Zikr etmeye dahi Leylî adın
Terk ede bu emr içün inâdın
Bu Nevfelün ikinci nevbet rezm edüp gâlip olduğıdur ve Vefâ-yı ahdde kâzib olduğıdur
Çün tîğ çeküp mübâriz-i Rûm
Şâm ehlini etdi emre mahkûm
Feth oldı sipâh-ı Türke mensûb
Oldı Arabın sipâhı mağlûb
Âdetçe yine ol iki leşker
Rezm etmeği etdiler mukarrer
Tığ aldı eline pehlevânlar
Başlar kesilüp tökildi kanlar
Cân eyledi terk-i hâne-i ten
Ol çıhmağa açdı tîr revzen
Başlarda belânı çoh görüp akl
Bir özge makâma eyledi nakl
Peykân sünük içre oldı peyvend
Gül şâhlarında gonca mânend
El-kıssa hilâf-ı resm-i evvel
A‘daya muzaffer oldı Nevfel
Hasm etdi kabül-i hükm-i tâat
Başlandı tazarru‘-ı şefâat
Leylînün atası açdı başın
Doldurdu gözine kanlu yaşın
Acz ile dedi ki ey hudâvend
Şâhenşeh-i âdil ü hıred-mend
Ger Leylî içündür ıztırâbun
İkrâh ile vermezem cevâbun
Ammâ reh ü resmdür mukarrer
Bir avrete aybdür iki er
Leylî bu haşemde nâm-zeddür
Akd ile mukayyed-i ebeddür
Çün hükmün eder bu resmi pâ-mâl
Bârî anı gayre verme sen al
Gül bergümüzi hevâya verme
Nâmûsumuzı fenâya verme
Nevfel dedi ey güzîn-i eşrâf
Yoh mende hilâf-ı adl ü insâf
Men mahz-ı mürüvvet ü vefâyem
Gencîne-i gevher-i atâyem
Bî-dâd ü sitem değül şiârum
Adl içre tamâmdur ıyârum
Men hem hacîlem bu mâcerâdan
Âcizlere kılduğum cefâdan
Hakkâ bu değüldi i‘tikâdum
Kim hâsıl edem men öz murâdum
Bir sınmışa mûmyâ dilerdüm
Bir haste içün şifâ dilerdüm
Gördüm görinür bu emr müşkil
Bîmâr değül ilâca kâbil
Bî-dâddan olmışem peşîmân
Afv ede meğer bu sehvi Sübhân
Gelmez gözüme iyâl ü mâlün
Mâlün senün olsun ü iyâlün
Var imdi sen eymen ol hatardan
Min-ba‘d tevehhüm etme şerden
Munı dedi açdı âlet-i rezm
Öz memleketine eyledi azm
Mecnûn der-i i‘tirâz edüp bâz
Ol servere ta‘ne etdi âğâz
K’ey bîhûde kavlün ü karârun
Ahdünde bu mıdur i‘tibârun
Ne fâide sikkesüz diremden
Ne sûd netîcesüz keremden
Sâyen uludur velî ne hâsıl
Kim feyz değende oldı zâil
Her niçe ki etdiler mürâât
Kim eyleyelüm muna mükâfât
Andan yeğin edelüm sana yâr
Âsân işüni gel etme düşvâr
Mutlak eser etmedi ana pend
Zencir-i hevâ kaçan dutar bend
<end>

<start>
-Mamak Zindanlarında namaz kılarken şehit edilen Hüseyin Kurumahmutoğlu'nun ardından-
Nasıl öldü dedim nasıl ben ona
Hüseyinler ölmez, Şehitler ölmez.
Öldü denilmezmiş şehit olana
Hüseyinler ölmez, Şehitler ölmez.
Onlar yaşar amma zordur görmesi, 
O kanlı seccade, o kanlı fesi, 
İşte işareti işte belgesi
Hüseyinler ölmez, Şehitler ölmez.
Esas ölü onun kanına giren, 
Kıldığı namazı ona çok gören, 
Esas ölü onlar onlar geberen
Hüseyinler ölmez, Şehitler ölmez.
Ve siz.Ey vicdanı katı olanalar, 
Vatanın kan emen biti olanlar
Her devrin köpeği iti olanlar
Hüseyinler ölmez, Şehitler ölmez.
<end>

<start>
Ey Türk Genci! Bir yanın alp, 
Diğer yanın eren olsun.
Sen sen ol da kalp kırma kalp
Sevgi mumun çıran olsun.
Olur isen bir alperen, 
Tam Müslüman Türkler gören
Hayatına şekil veren; 
Dinin ile tören olsun.
Para, mal mülk, makam yetki, 
Etmemeli sana etki
İmanını sağlam tut ki: 
Küfür batsın viran olsun.
Zorun zulmün hiç bir türü, 
Döndürmesin seni geri, 
Hak bildiğin yolda yürü
İsterse kar boran olsun.
Delikanlım! Cehle inat, 
Sen gel seni bilgi donat, 
İlim, irfan kültür sanat
Sana dost ve yaran olsun.
Sev barışı, sev dirliği, 
Aşk bil vatanperverliği, 
Hayalinde Türk birliği, 
Gönlünde hep Turan olsun.
Uyar isen eğer uyar, 
Arif'in bir öğüdü var
Bir elinde bilgisayar
Bir elnde Kuran olsun.
<end>

<start>
Ülkü yarim, falan filan.
Beni senden ayıramaz.
Koğu gıybet yalan dolan, 
Beni senden ayıramaz.
Ülkü gülüm ülkü gülüm, 
Bülbülünüm bülbülünüm, 
Ne işkence ne de zulüm
Beni senden ayıramaz.
Bu can sağken bile bile, 
Sürgün ne ki binbir çile, 
Allah’ımın izni ile
Beni senden ayıramaz.
Benim seni sevmemi suç, 
Sayanları tanımam hiç, 
Kanun, ferman, beşeri güç
Beni senden ayıramaz.
Ayrılan var numunelik, 
Yal düşkünü üç beş silik, 
İt değilim yağlı kemik
Beni senden ayıramaz.
Mübalağasız evet evet, 
Para mal mülk makam şöhret, 
Allah şahit hiçbir kuvvet
Beni senden ayıramaz.
Hainleri kayıranlar, 
ARİF’e suç duyuranlar, 
Vatanından ayıranlar
Beni senden ayıramaz.
<end>

<start>
Maalesef adalet kana boyandı, 
Tarih yakanızdan sarılır bir gün.
Haksız kalem kıran o kanlı eller, 
Mutlaka kökünden kırılır bir gün
Not: Mustafa Pehlivanoğlu'nun infaz sabahı yazılmıştır.
<end>

<start>
Yaradan`a çok şükür, 
Çelik gibi zindeyiz.
Bilevlendik Başbuğ`um, 
Pür dikkat izindeyiz.
<end>

<start>
Bu kaçıncı bayram vatandan uzak, 
Saya saya usandım ben bıktım ben.
Umutlar karlı dağ hayaller kızak
Kaya kaya usandım ben bıktım ben.
Hayal meyal köyüm gelir gözüme, 
Mübarek gün ateş düzer özüme, 
Dertlerimi dert ortağı sazıma
Diye diye usandım ben bıktım ben.
Bayramlarda seni aziz vatanım, 
Daha başka türlü arzular canım, 
Heyhat...Hasret benim bayram mintanım
Giye giye usandım ben bıktım ben.
Çaresizlik kement, geçer boynuma, 
Ayrılık balyozla vurur beynime, 
Boyun büküp ellerimi koynuma 
Koya koya usandım ben bıktım ben.
Gurbet beni toprağıyla taşıyla, 
İyi tanır iyi her karışıyla, 
Yollarını gözlerimin yaşıyla 
Oya oya usandım ben bıktım ben.
Her bayram her bayram ‘Allah-u Ekber ’
Kulaklarım ezan sesini bekler, 
Lakin çan sesinde acı gerçekler
Duya duya usandım ben bıktım ben.
İşte o gerçekler biner sırtına, 
ARİF’in içinde kopar fırtına
Elin vatanında elin şartına
Uya uya usandım ben bıktım ben.
<end>

<start>
Ülküdaşım dinleyin sitemim var sizlere, 
Siz biz diye bir şey yok hepimize bizlere
Çünkü ben de dahilim söylediğim sözlere
Ülkücü davasını yaşamalı bilmeli
İktidara gelirse hak ederek gelmeli.
Ülkücüyüz güçlüyüz tamam iyi, güzel, hoş 
Tamam iyi güzel de şu nokta biraz nahoş
Yaşamaya geldi mi çoğumuz maalesef boş
Ülkücü davasını yaşamalı bilmeli
İktidara gelirse hak ederek gelmeli.
Teşkilat, fikir, lider kafama başka girmez, 
Ülkücü olan insan bunlardan taviz vermez, 
Verenden de bu dava kıl kadar hayır görmez
Ülkücü davasını yaşamalı bilmeli
İktidara gelirse hak ederek gelmeli.
Teşkilat kışla demek kışlasız durulamaz, 
Kışla olmazsa eğer ordu da kurulamaz, 
Ordusuz da menzile hedefe varılamaz
Ülkücü davasını yaşamalı bilmeli
İktidara gelirse hak ederek gelmeli.
Fikir ne dokuz ışık Başbuğ der; biz duyarız
Şimdi saymaya kalksak kaç tanemiz sayarız? 
Hep altınız altın da biraz düşük ayarız
Ülkücü davasını yaşamalı bilmeli
İktidara gelirse hak ederek gelmeli.
Teşkilat, fikir varsa orada lider olur
Lokomotif olmazsa vagonlar yolda kalır
Herkesten lider olmaz lideri zaman bulur
Ülkücü davasını yaşamalı bilmeli
İktidara gelirse hak ederek gelmeli.
Liderlik taslayanı kızmasınlar gördüm ben, 
Kendini meşe sanan ne yosunlar gördüm ben, 
Sonunda düve çıktı ne tosunlar gördüm ben
Ülkücü davasını yaşamalı bilmeli
İktidara gelirse hak ederek gelmeli.
Dava Nizam-ı Alem: yani davamız haktır, 
Allah’ın nizamını yeryüzüne yaymaktır, 
Başarının şartı da bu davaya ı-uymaktır
Ülkücü davasını yaşamalı bilmeli
İktidara gelirse hak ederek gelmeli.
Yanılmıyorsam eğer Şu şekilde bir söz var: 
İnandığı davayı yaşamayan insanlar
Yaşadığı hayata inanmaya başlarlar
Ülkücü davasını yaşamalı bilmeli
İktidara gelirse hak ederek gelmeli.
Yaşamaz ülküdaşım imkanı yok yaşamaz, 
Yaşanmayan bir dava hedefe ulaşamaz
Ülkücü aylak aylak gezemez dolaşamaz
Ülkücü davasını yaşamalı bilmeli
İktidara gelirse hak ederek gelmeli.
Türk’üz ve Müslüman’ız Elhamdülillah evet
Ülkücülük bu ise oh ne ala memleket! 
Hani nerde çalışma hani nerde ibadet? 
Ülkücü davasını yaşamalı bilmeli
İktidara gelirse hak ederek gelmeli.
İbadet yapınca da kaçmaya kalkıyoruz, 
Teşkilattan davadan geçmeye kalkıyoruz
İki rekat kıldık mı uçmaya kalkıyoruz
Ülkücü davasını yaşamalı bilmeli
İktidara gelirse hak ederek gelmeli.
Yalan mı arkadaşlar bazımız var kasılır, 
Gençleri tenkit eder sevimsizce asılır, 
Şeriat tamam değil tarikatçı kesilir
Ülkücü davasını yaşamalı bilmeli
İktidara gelirse hak ederek gelmeli.
Bize yeni ısınan kalpleri körlemeyin, 
Kılmayan kılar bir gün onları horlamayın
İslam’ın emri zaten sevdirin, zorlamayın
Ülkücü davasını yaşamalı bilmeli
İktidara gelirse hak ederek gelmeli.
Ülkücü her insana uzanan insan demek, 
Hoşgörü ve sevgiyle bezenen insan demek
Gönülleri fetheden kazanan insan demek
Ülkücü davasını yaşamalı bilmeli
İktidara gelirse hak ederek gelmeli.
Kızmamak lazım gardaş gerçeklere kızmamak, 
Marifet yapmak amma yaparken de bozmamak, 
Bir eksik de şu bence: Okumamak yazmamak
Ülkücü davasını yaşamalı bilmeli
İktidara gelirse hak ederek gelmeli.
Okuyan az yazan az acı  ama biz buyuz, 
Okumazsak arkadaş muvaffak olur muyuz? 
Üstelik ‘oku’ diyen bir dinin mensubuyuz
 Ülkücü davasını yaşamalı bilmeli
İktidara gelirse hak ederek gelmeli.
Şehitler ve gaziler mazimizi süslüyor
Azerbaycan, Türkistan, Kerkük bizi sesliyor
Müslüman  Türk dünyası bize ümit besliyor
Ülkücü davasını yaşamalı bilmeli
İktidara gelirse hak ederek gelmeli.
Bu kürek bu karları kürümez ülküdaşım, 
Bu ateşle bu dağlar erimez ülküdaşım, 
Lafla peynir gemisi yürümez ülküdaşım
Ülkücü davasını yaşamalı bilmeli
İktidara gelirse hak ederek gelmeli.
Hak etmeden geleni görüyorsun şahitsin, 
Hayırsız iktidarlar dönemi artık bitsin
Biz böyle olacaksak Allah bizi kahretsin! 
Ülkücü davasını yaşamalı bilmeli
İktidara gelirse hak ederek gelmeli.
Yaşayanlar var elbet maşallah görüyoruz, 
Göğsümüz kabarıyor göklere eriyoruz
Onların duasıyla ayakta duruyoruz
Ülkücü davasını yaşamalı bilmeli
İktidara gelirse hak ederek gelmeli.
Allah var şu da gerçek: Çalışan çalışıyor, 
Tertemiz pırıl pırıl kadrolar oluşuyor
Teşkilat günden güne büyüyor gelişiyor
 Ülkücü davasını yaşamalı bilmeli
İktidara gelirse hak ederek gelmeli.
Kimse Ozan Arif’i çok hayalci bulmasın
Davayı yaşamayan tek ülkücü kalmasın
Biz o gün iktidarız hiç şüpheniz olmasın
Ülkücü davasını yaşamalı bilmeli
İktidara gelirse Allah için gelmeli.
<end>

<start>
Yeter be! Üstüme çok gitmesinler, 
Ülkücülük haddi aşmak değildir.
Bana ülkücülük öğretmesinler, 
Ülkücülük yoldan şaşmak değildir.
Ülkücü kavrulur her nefesinde 
Ocak ateşinde ocak isinde
Sistemin düdüklü tenceresinde
'Kelle paça' gibi pişmek değildir.
Merkezmiz herkesmiş bilmem ne derken
Erken unuttular Türkeş'i erken
Ülkücülük 'ülkü' elden giderken
Hoplayıp zıplayıp çoşmak değildir.
Seneden seneye mezar ıslayıp, 
'Türkeşçilik' yapmak ayıptır ayıp
Sırf bununla Ülkücülük taslayıp
Ülkücünün derdini deşmek değildir.
Köylü bile öküz alsa işine, 
Dişine bakıyor önce dişine
Ülkücülük her hıyarın peşine
Bir avuç tuz alıp koşmak değildir.
Düşünen ve konuşanı ezerek, 
Soru soran ülkücüyü bozarak
Cevaptan ziyade ona kızarak
Köpürmek değildir taşmak değildir.
Ülkücülük makamları koz yapıp, 
Gönülleri ufalayıp toz yapıp
Elaleme gık yok bize poz yapıp
Kabarmak değildir pişmek değildir.
Bu sevda gönlüne aldıklarına
Vefayı öğretir bulduklarına
Kötü günde muhtaç olduklarına
İyi günde mezar eşmek değildir.
Ülkücülük böyle utanmazlaşıp, 
Sevdayı unutup hatta yozlaşıp
Geçmişine sövenlerle uzlaşıp
Arif'in paşine düşmek değildir.
<end>

<start>
Rahmansın, Rahimsin, bizi murada, 
Ermeyi de nasib eyle Yarabbi.
Hedefe, menzile kısa sürede, 
Varmayı da nasib eyle Yarabbi.
Haksız isek, erit bizi yağ gibi.
Haklı isek, yeşert bizi bağ gibi.
İmansızın karşısında dağ gibi, 
Durmayı da nasib eyle Yarabbi.
Kerkük, Musul, Kafkas, Kırım, bir sürü, 
Saysam bitmez, esir şimdi her biri.
Esir Türk`ün kolundaki zinciri, 
Kırmayı da nasib eyle Yarabbi.
Bu millet ki, asker iken dinine, 
Onu kimler getirdiler bugüne? 
Gerçekleri bu milletin önüne, 
Sermeyi de nasib eyle Yarabbi.
Gönüllerden kalksın nifak yığını, 
Kuvvetlendir müminlerin bağını, 
Bize birlik, beraberlik ağını, 
Örmeyi de nasib eyle Yarabbi.
Müslümanlar yine versin başbaşa, 
Türkoğlu`nu memur eyle bu işe, 
Tevhidini yedi iklim, dört köşe, 
Germeyi de nasib eyle Yarabbi.
Nurunla nurlandır gönül şehrini, 
Atommuş, nötronmuş getir ahrını, 
Yeni çağa Türk ve İslâm mührünü, 
Vurmayı da nasib eyle Yarabbi.
Bir, beş değil, binimizi bu yolda, 
Damardaki kanımızı bu yolda, 
Malımızı, canımızı bu yolda, 
Vermeyi de nasib eyle Yarabbi.
Tut Allahım, tut şu neslin elinden, 
Engelleri silip süpür yolundan, 
Milliyetçi Türkiye`nin gülünden, 
Dermeyi de nasib eyle Yarabbi.
Kursağına koymak için haramı, 
Başa geçen yaktı benim çıramı.
Yara aldım, yaralıyım, yaramı, 
Sarmayı da nasib eyle Yarabbi.
Son gelenler beğenmedi izimi, 
Vatanımdan sürgün etti tozumu, 
Tekrar vatan toprağıma yüzümü
Sürmeyi de nasib eyle Yarabbi.
Sen kini sevmezsin, istersen yükle, 
Yani günahıma bunu da ekle, 
Hesabım var yedi-sekiz köpekle, 
Sormayı da nasib eyle Yarabbi.
Yalvarırım istiyorum dilimle, 
Gitmesinler bunlar normal ölümle, 
Allah`sızın defterini elimle, 
Dürmeyi de nasib eyle Yarabbi.
Sen güç ver ki, yenelim her illeti, 
Yenelim de kurtaralım milleti, 
'Güçlü iktidarı', 'Milli devleti', 
Kurmayı da nasib eyle Yarabbi.
Kulun Arif otuzaltı yaşında, 
Tek arzu var hayalinde düşünde, 
Başbuğu`mu o devletin başında, 
Görmeyi de nasib eyle Yarabbi
<end>

<start>
Ben bu vatan, ben bu yurdum hemşerim,
Özlerimden kan akmaya başladı.
Sebep sorma, yara bere her yerim,
Dizlerimden kan akmaya başladı.
Garez girdi milletimin bağına,
Kötü düştüm bölünmenin ağına,
Son günlerde kefen oldum çoğuna,
Bezlerimden kan akmaya başladı.
Hasret kaldım sevgi dolu çağlara,
Gül yetişen bülbül öten bağlara.
Kar yerine kin yağınca dağlara,
Buzlarımdan kan akmaya başladı.
Elif dedim Yaradan`a sarıldım,
'Dal' okuyup, hep kötüye yoruldum,
'Cim' deyince tam böğrümden vuruldum,
Cüzlerimden kan akmaya başladı.
Hazan geldi bunca genci götürdü,
Kış bağrıma mezar oldu oturdu.
İlkbaharda bostan bomba bitirdi,
Yazlarımdan kan akmaya başladı.
Ben büyüttüm dile derman olanı,
Putperesti dergâhına alanı…
Yok çıkartan deliğinden yılanı,
Sözlerimden kan akmaya başladı.
Bilirsiniz, eski Ocak nasıldı? 
Bak! Üstüne kara kazan asıldı,
Odun kemik, duman feryat kesildi,
Közlerimden kan akmaya başladı.
Yunus Emre'm bakma sakın kusura,
Senin gibi şükreden yok hasıra,
Aşıklarım bir hoş oldu bu sıra,
Sazlarımdan kan akmaya başladı
Bak hemşerim! Arif derki yürekten,
Ben vatanım dağdan, taştan, ırmaktan,
Seni böyle hep gaflette görmekten,
Gözlerimden kan akmaya başladı.
<end>

<start>
Bu dava tertemiz bu dava tektir, 
Bu davada leke, benek olmak yok. 
Ülkücü dediğin çelik demektir, 
Uzamak, kısalmak sünek olmak yok.
Neşemiz, tasamız kederimiz bir, 
Biz Nesl-i Asım'ız kaderimiz bir, 
Teşkilat, doktrin liderimiz bir, 
Kıvırmak, yamulmak, dönek olmak yok.
Konulduğu kaptan sızanlar gibi, 
Yaptığını yıkıp bozanlar gibi, 
Kucaktan kucağa gezenler gibi, 
Herkesin öptüğü yanak olmak yok.
Onun bunun ağzı ile öpülüp, 
Nefis için bunca hizmet tepilip, 
Arı olma sevdasına kapılıp, 
Mikrop saçan sivri sinek olmak yok.
Lideri nerede Ülkücü orda, 
Arif de sizinle aynı kararda, 
Davamıza kurban, koç olmak var da, 
Sütünü deviren inek olmak yok.
<end>

<start>
-Mamak Zindanlarında Sabah namazını eda ederken kafasına dipçikle vurularak şehit edilen Hüseyin Kurumahmutoğlu'nun aziz hatırasına-
İzimiz olacak hep onun izi, 
Ne desem nafile bu imiş yazı
Bu dünyada yarım kalan namazı
Cennet-i Ala 'da kıldı Hüseyin
Muradı Firdevs'te aldı Hüseyin.
Hak yolda yürüdü Hak yolda gitti
Hak yolda bir ömür böylece bitti.
Çiçeği burnunda babayiğitti
Ülkü bahçesinde güldü Hüseyin
Soldu Ülküdaşım soldu Hüseyin.
Hüseyin'de ne can ne nefes kaldı
Geriye bir ülkü bir heves kaldı.
Bir kanlı seccade bir de fes kaldı
Arif'i acıya saldı Hüseyin.
Öldü Ülküdaşım öldü Hüseyin.
<end>

<start>
Ey... En kara sevdaların sevdası, 
Bu kim bilir kaç bin kalbin sedası! 
Ey... Nesl-i Asım`ın ana gıdası; 
		Ekmeğim sen, suyum sensin, havam sen, 
		Yaşamamın gayesisin dâvâm sen.

Yürek yürek senin ile dolmuşum, 
Vatanıma seni lâyık bulmuşum, 
Senin için terk-i vatan olmuşum.
		Dağım sensin, taşım sensin, ovam sen, 
		Yaşamamın gayesisin dâvâm sen.

Ağlıyorum, göze sicim sicimsin.
Tahamülüm, tâkatimsin, gücümsün, 
Şu gurbette gardaşımsın, bacımsın, 
		Anam, babam, evim-barkım, yuvam sen
		Yaşamamın gayesisin dâvâm sen.
Dörtbir yanda kaldı her bir pârem oy...
Senin ile şifa bulur yârem oy...
çaresizlik içindeki çarem oy...
		Tabibim sen, dermanım sen, devâm sen, 
		Yaşamamın gayesisin dâvâm sen.
Kendimi çok zindalarda buldum ben, 
Sen sanmaki bu çileden yıldım ben, 
Bu çileye baştan tâlip oldum ben, 
		ç; ile ile bulacaksın kıvam sen, 
		Yaşamamın gayesisin dâvâm sen.
Zindanın tam önündeki meydanda, 
Son şehidi verdim yağlı urganda, 
Gülle yemiş sur gibiyim şu anda! 
		Temelim sen, duvarım sen, sıvam sen, 
		Yaşamamın gayesisin dâvâm sen.
Ey... Arif`in dilinde ki türküsü! 
Küfrün ve imansızın korkusu
Ey... Ak şafak, ey... Türk-İslâm ülküsü; 
		İlelebed edeceksin devam sen, 
		Yaşamamın gayesisin dâvâm sen.
<end>

<start>
Aloo...Angara  mı?Gonuşun susman!
Zor benim oraya erişmem begim.
Burası Şemdinli...Ben Çopur Osman,
Şart oldu sizinle görüşmem begim.
Neden mi aradım,hele bah şuna!
Yoksa sesim getmedi mi hoşuna?
Bize silah dağıtmayın boşuna,
Anarşistle filan vuruşmam begim.
Bir kere vuruştum aldım payımı
Hapiste geçirdim otuz ayımı
Şimdi tekrar gazıp gendi guyumu
Zindanda çürüyüp buruşmam begim.
Aloo..Dur gapatma dökem içimi
Sattım savdım davarımı geçimi
Ürüşvetle zor gurtardım gıçımı
Üç ay evvel bitti duruşmam begim.
Silah diye zırtımıza bindiniz
Şimdi niye dağıtmaya döndünüz
Ula bizi siz eşşek mi sandınız?
Ben daha o işe girişmem begim.
Hem köylüler ne yapacak silahı
Bu yolla mı bilacağız felahı
Hani gardaş gavgasıydı bu yahu
Ben öyle lafınan yarışmam begim.
Gardaşı mardaşı artık bırahıp
Bu gavga neymiş anlayın bahıp
Yerinizde olsam kürsüye çıhıp
Beşlik simit gibi gırışmam begim.
Gayrı benim külahıma anlatın
Enayisi biz miyiz be milletin
Cendermesi polisi var devletin
Dövletin işine garışmam begim.
Gedip de Arifi dinleyin bir de
Dünkü garışanlar şimdi bah nerde
Türkeş babo dört senedir içerde
Küsmüşem vallahi barışmam begim.
<end>

<start>
Size akıl vermiş gibi olmasın, 
Bu fırsatı teptirmeyin efendim..! 
Beslediğim Ordu aşkı solmasın. 
Beni sızden kopturmayın efendim.
Şöyle bir göz atın Çin'deki hırsa, 
Urus'a yaklaşman aklınız varsa, 
Amerika sırtınızı okşarsa, 
Kendinizi kaptırmayın efendim..!
Böyle denge olmaz, bu fikri atın, 
Vatanı sevenin elinden tutun. 
İbrenizi biraz daha doğrultun. 
Doğru yoldan saptırmayın efendim..!
Gazioğlu zehirledi beşeri, 
Gerçi şimdi aramak da başarı. 
Behice'yi ben mi saldım dışarı..? 
Gözüme kül septirmeyin efendim..!
Tükürürüm böyle işin içine, 
Uydurma suç bağlamayın gıçına, 
Milliyetçi Hareket'in suçu ne..? 
Gerçekleri çarptırmayın efendim..!
Mehmetçiği kıran ile barışmam. 
Rus'a selam duran ile barışmam. 
Haşatlı'yı vuran ile barışmam. 
Süngü ile öptürmeyin efendim..!
Vatanı sevmek mi suçumuz bre..? 
Mustafa'mız gitti göz göre göre. 
Hamdi Sevinç gibi pis köpeklere 
Bizi mahkûm yaptırmayın efendim..!
Doğan Öz davası tam bir rezalet, 
Yirmi suçlu olur mu be insaf et..! 
Mustafa'yla zede aldı adalet, 
İbrahim'le keptirmeyin efendim..!
Ârif der ki; hakkı ile övelim... 
Sakız mıdır ağzımızda gevelim..? 
Atatürk'ü Fâtih gibi sevelim... 
Fakat zorla taptırmayın efendim..!
<end>

<start>
Deli gönül isyan etme boşuna, 
Sabır eyle, Şükür eyle, Dua et. 
Kul olanın her şey gelir başına, 
Sabır eyle, Şükür eyle, Dua et.
Düşün düşün hayal bitti düş bitti, 
Ağla ağla gözümdeki yaş bitti, 
‘Amentü’ ye iman ettim iş bitti, 
Sabır eyle, Şükür eyle, Dua et.
Her dara düştüğün yerde Allah’tan, 
Hakkında hayırı ver de Allah’tan 
Hayır da Allah’tan şer de Allah’tan 
Sabır eyle, Şükür eyle, Dua et.
Bazı zamanlarda bazı yerlerde, 
İnanırım derde derman derler de, 
Çünkü hayır varmış bazı şerlerde 
Sabır eyle, Şükür eyle, Dua et.
Mevla çekirdeğe orman gizlemiş, 
Tahıl tanesine harman gizlemiş, 
Yılanın zehrine derman gizlemiş, 
Sabır eyle, Şükür eyle, Dua et.
Gönül bizi bilmeyen var bilen var, 
Halimize ağlayan var gülen var, 
Bizden daha büyük derdi olan var, 
Sabır eyle, Şükür eyle, Dua et.
Kaç ülkü gülünün şimdi şu anda, 
Kellesi bekliyor yağlı urganda, 
Hiç olmazsa gel onlardan utan da, 
Sabır eyle, Şükür eyle, Dua et.
Gönül korkma; çok çok sürgün ölürsün 
Ne açıkta ne de düzde kalırsın, 
Bir mezarı nerde olsa bulursun, 
Sabır eyle, Şükür eyle, Dua et.
Felek zulüm ediyorsa koy etsin, 
Duy ARİF’i çile bitsin dert bitsin. 
‘Tevvekeltü taalallah’ de gitsin. 
Sabır eyle, Şükür eyle, Dua et.
<end>

<start>
Tevellüt; kırkdokuz, adım Arif`tir. 
Soyadım kütükte Şirin bilinir.
Giresun, Alucra, Hapu köyünden, 
Soyumu sopumu sorun bilinir.
Ozan diye tanır tanıyan beni, 
Gönlümde yaşatmam garezi, kini, 
Ve lâkin memleket, millet haini
Olanlarla aram serin bilinir
Siz sakın sanmayın el vurdu bana; 
Öpmeye kalktığım el vurdu bana, 
Bülbül idim bülbül, gül vurdu bana, 
O yüzden dertlerim derin bilinir
Hakkımda istenen ceza çok benim.
İpe de çekseler, korkum yok benim.
Allah`a çok şükür, alnım ak benim.
Bekleyin... Sabredin... Durun bilinir
Ben Arif`im, baba bildim devleti.
Benim işim uyandırmak milleti.
Söylediğim bu destanın kıymeti, 
Bugün bilinmezse, yarın bilinir.
<end>

<start>
Allah korusun Allah, 
Bu gelen bizim gençlik, 
Kırkbin kere maaşallah, 
Bu gelen bizim gençlik,
Şerefli mazisiyle, 
Dünkü Önkuzu`suyla, 
Şehidi, gazisiyle, 
Bu gelen bizim gençlik,
Devletin, dinin kulu, 
Yürekler iman dolu, 
Yolları ülkü yolu, 
Bu gelen bizim gençlik,
Bu Teşkilat, bu Ocak, 
Kurulmuş bucak, bucak, 
Vatanı kurtaracak, 
Bu gelen bizim gençlik,
Gözleri Başbuğ`unda, 
Türk-İslâm buyruğunda, 
Kellesi koltuğunda, 
Bu gelen bizim gençlik,
Eğilmez dik başıyla, 
Cümle gönüldaşıyla, 
Bacısı gardaşıyla, 
Bu gelen bizim gençlik,
çile ile pişerek, 
Yorulmadan koşarak, 
Eylül`leri aşarak, 
Bu gelen bizim gençlik,
Dilde Tekbir sesiyle, 
Aşkıyla, hevesiyle, 
Dadaşı, efesiyle, 
Bu gelen bizim gençlik,
Arif`in destanından, 
Yozgat`ından, Van`ından, 
Yurdun dörtbir yanından, 
Bu gelen bizim gençlik,
<end>

<start>
Yeter ki istesin cenabı Allah!
İsterse herşeyi hoşa döndürür.
Keremine şükür elhamdülillah...
Toprağı rızk yapar aşa döndürür,
İsterse ateşi gonca gül eyler
İsterse ahrazı bir bülbül eyler
İsterse deryayı kızgın çöl eyler
Çölleri deryaya yaşa döndürür.
Bir köze nazar et bir de şu buza
Düşünsek idraki zor değil bize
Ey gafil güvenme bugünkü yaza
Bir anda yazları kışa döndürür.
Çok üzülmek  gibi fazla gülmek de
Hatadır marifet bunu bilmekte.
Bakarsın ki hayal gerçek olmakta,
Gerçeği hayale,düşe döndürür.
Direkleri küfür olan konağı,
Hakk isterse yapar baykuş tüneği
Bazan kartal edip sivrisineği
Kartalı kanatsız kuşa döndürür.
Döndürmenin vardır türlü halları
Devlet verip dener bazı kulları
O kul ki tutarsa eğri yolları
İbret için puta, taşa döndürür.
Hangi idareye layıksa millet
O şekil idare edilir elbet.
Rahmani değilse eğer bir devlet
O zaman kuzgunu leşe döndürür.
O Allah ki her ameli tartar .
İki asrı saniyede örter O.
Her geceyi bir şafakla yırtar O
Sanmayın dünyayı boşa döndürür.
Tasa etme Arif, zalimse hünkar
Tacını, tahtını başına yıkar
Onu baştan alır zindana sokar,
Mazlumu zindandan başa döndürür.
<end>

<start>
Aslımız Oguz aslı, 
Ülkücü derler bize. 
Neslimiz Âsım nesli, 
Ülkücü derler bize.
Cihandır eşiğimiz, 
Ocaktır beşiğimiz, 
Dokuzdur ışığımız, 
Ülkücü derler bize.
İmanın kölesiyiz, 
Küfürün belasıyız, 
Türk-İslam kalesiyiz, 
Ülkücü derler bize.
Vatana kanat gerdik, 
Uğrunda neler gördük, 
Dörtbin de şehit verdik, 
Ülkücü derler bize.
Zindanlar şükrümüzdür, 
Çilemiz zikrimizdir, 
Partimiz fikrimizdir, 
Ülkücü derler bize.
Zindanda Bozkurt terler, 
Çakallar neden hürler? 
Korksunlar diktatörler, 
Ülkücü derler bize.
Allah'tır tek hakim be, 
Kur'an'dır tek hüküm be, 
Bey kimmiş, paşa kim be? 
Ülkücü derler bize.
İpsede kaderimiz, 
Yüzülsede derimiz, 
Başbuğdur liderimiz, 
Ülkücü derler bize.
Başbuğ'dan ferman ola, 
Ârif'e derman ola, 
Gün ola harman ola, 
Ülkücü derler bize.
<end>

<start>
Haydin hep bir ağızdan, 
Yılana yuh çekelim.
Sağ görünüp sol sazdan, 
çalana yuh çekelim.
Bizdik dün vururlan, 
Al bayrağa sarılan, 
Bize karşı kurulan, 
Pilana yuh çekelim.
Haykır sorgu olsada, 
Sonu yargı olsada, 
Adı vergi olsada, 
Talana yuh çekelim.
Görmez kendi pisini
Kaltağının süsünü, 
Bacımın örtüsünü, 
Alana yuh çekelim.
Meshep yok diyen fişman, 
Kur`an`a basar şaşman, 
İslam`a sinsi düşman, 
Olana yuh çekelim.
Tek Türkeş tutuk olan, 
Tam kahpece bir pilan.
Ecevit suçsuz mu lan? 
Salana yuh çekelim.
Adalet mağlup hayfa.
Yazanlar kızıl tayfa.
Dokuzyüz küsür sayfa, 
Yalana yuh çekelim.
Ramazan oruç demez, 
şarapsız yemek yemez, 
Bunlar geberse namaz
Kılana yuh çekelim.
Arif der ki; baş sakat, 
Sivas, Amasya, Tokat! 
Ordu yaşasın fakat
Falana yuh çekelim.
<end>

<start>
Tasalanıp düşme dile,
Boş ver gönül Allah büyük.
Şükretmeyi öğren hele
Boş ver gönül Allah büyük.
Deme nazlı yarim hani
Mecnun'san da dinle beni
Unutsa da Leyla seni
Boşver gönül Allah büyük.
Ha otuz yıl ha müebbed
Yaradanla kur muhabbet
Bu günler de geçer elbet
Boş ver gönül Allah büyük.
Hak bildiğin yolda yürü
Çürürsen de öyle çürü
Bu düzene bas küfürü
Boş ver gönül Allah büyük.
Ozan Arif el ne dese
Zafer bizim yok vesvese
Bir gün göçer taş medrese
Boş ver gönül Allah büyük.
<end>

<start>
Benim davam açık Allah davası
Geçen geçsin ben vazgeçmem davamdan.
İlay-ı Kelimetullah davası
Geçen geçsin ben vazgeçmem davamdan.
Dedem Saltuk Buğra Han’dan bu yana, 
Türk-İslam ülküsü demişim ona, 
O yüzden ülkücü denilmiş bana
Geçen geçsin ben vazgeçmem davamdan.
Bu dava vatandır, dindir, millettir, 
Bu dava devlet-i ebet müddettir, 
Bendeki sevdası ilelebettir
Geçen geçsin ben vazgeçmem davamdan.
Ben hemşehrim eksik olabilirim, 
Bazısına ters de gelebilirim, 
Amma davam için ölebilirim
Geçen geçsin ben vazgeçmem davamdan.
Ha ölebilirim dediysem bakın, 
Siz beni ölmedi sanmayın sakın, 
Şehit verdim şehit beş bine yakın
Geçen geçsin ben vazgeçmem davamdan.
Hareket olarak verdiğim bunlar, 
Ya daha önceki şehit olanlar, 
Düşünmeli hazır vatan bulanlar
Geçen geçsin ben vazgeçmem davamdan.
Ama geçen varmış varsa yazıktır, 
Gaflettense döner; zaten eziktir
Gafletten değilse kanı bozuktur
Geçen geçsin ben vazgeçmem davamdan.
Kan bozuk olmazsa mazi satılmaz, 
Takım tutar gibi dava tutulmaz, 
Moda da değildir her yıl atılmaz
Geçen geçsin ben vazgeçmem davamdan.
Bu Ozan Arif’i bey yapsanız bey
Diyecektir size ‘Bu beylik de ney? ’
Davama kölelik daha güzel şey
Geçen geçsin ben vazgeçmem davamdan.
<end>

<start>
Tarifi imkânsız hisler içinde 
Seviniyor, coşuyorum şu anda 
Turan görünüyor sisler içinde 
Yollarına düşüyorum şu anda
Niyet ettim daha yola girmeden 
Geçilir mi Nahçivan'ı görmeden 
Nahçivan'da bir çay içip durmadan 
Bakü'deyim şaşıyorum şu anda
Bakü'de düğümü çözer gibiyim 
Sanki İstanbul’da gezer gibiyim 
Bakü'yü okşayan Hazar gibiyim 
Kabarıyor, şişiyorum şu anda
Can Azerbaycan'da kabaran yürek 
Durmaz artık yolcu yolunda gerek 
Ver elini Türkmenistan diyerek 
Askabat'ı aşıyorum şu anda
Aşkabat’tan çıkıp Taşkent yoluna 
Semerkant, Buhara, Özbek eline 
Amu-Derya olup Aral gölüne 
Dolup, dolup taşıyorum şu anda
Ben tasarken Tacikistan susuyor 
Biskek'e varmasam Kırgız küsüyor 
Tanrı Dağları'ndan rüzgar esiyor 
Tatlı tatlı üşüyorum şu anda
Üşüsem de gidiyorum öteye 
Kazakistan yani Alma-Ata'ya 
Mazideki gibi binip bir tay'a 
Yesi'deyim koşuyorum şu anda
Çünkü Yesi bir mübarek kucaktır 
Ana kucağından daha sıcaktır 
Ahmet Yesevi'ye ait ocaktır 
O Ocakta pişiyorum şu anda
Horasan'ın erleri de pişmişler 
Anadolu Rumeli'ye düşmüşler 
Onlar bir ışık, bir güneşmişler 
Nurlarında ışıyorum şu anda
Nurlarında ışıyorken iste tam 
Gam bürüyor yüreğimi yine gam 
Doğu Türkistan’ım, Bati Trakya’m 
Yaranızı deşiyorum şu anda
Yaralı yaralı gönül yürüyor
Geri dönüp taa Bosna'ya varıyor
Evlad-ı Fatihan şehit veriyor
Mezarını eşiyorum şu anda
Mezar eşmek korkutmuyor beni pek 
Ne mezarlar eştim bugünlere dek 
Kırım’a, Musul'a, Kerkük'e tek tek 
Ay Yıldızı döşüyorum şu anda
Ay Yıldız, örtüsü Kızıl Elma'nın 
Arif doruğunda murat almanın 
Ülkücü olmanın Bozkurt olmanın 
Gururunu yaşıyorum şu anda
<end>

<start>
Âah ah... Ne insanlar tanidim hey! 
Hep hikaye roman çikti. 
Kimi dedim agir bir sey, 
Tarttim baktim gram çikti.
Kimi beni veli yapti, 
Kimi beni deli yapti. 
Kimi yigit rolü yapti, 
Emdigi süt haram çikti.
Kimi ates duman tütmez, 
Gövde saglam, güç müç yetmez. 
Gel gelelim iflah etmez. 
Mayasinda verem çikti.
Kimi kirli, pasli idi, 
Kimi süslü, püslü idi, 
Kimi sahte asli idi, 
Kimi sahte kerem çikti.
Hele hele en çok yandiklarim 
Kabuguna kandiklarim 
Ak alinli sandiklarim 
Yüzü gözü krem çikti.
Eksik oldu biraz tarif, 
Kimi kaba, kimi zarif, 
Hepsi böyle degil ARIF; 
Kimi çôk muhterem çikti.
<end>

<start>
Eee... Artik eyvallah Alman arkadas, 
Düdügün öttükçe beni hatirla! 
Kesin dönüyorum ben yavas yavas, 
Is gücün bittikçe bani hatirla!
Ben gelmeden evvel nasildin, nasil? 
Simdi kovuyorsun, bitti o fasil. 
Ahte vefâ yok mu, bu mudur usûl? 
Yüregin attikça beni hatirla!
Madem kovdun; gidiyorum bak; hadi; 
Hesap et; kim kimiin hakkini yedi? 
Bu rahatlik size gökten inmedi, 
Yan gelip yattikça beni hatirla!
Su fabrika yapilirken kimdim ben? 
Zor tanirdin, toz.topraktim, kumdum ben, 
Temeline gençligimi gömdüm ben, 
Bacasi tüttükçe beni hatirla!
Bazen düsün; meyve veren dallari, 
Yüksek yüksek binalari, yollari, 
Fabrikanda ürettigin mallari, 
Dünyaya sattikça bani hatirla!
Saymama ne gerek, ne de lüzum var. 
Neyin varsa onda benim izim var. 
Her çorbanda biraz olsun tuzum var, 
Buyur ye!.. Tattikça beni hatirla!
En zorlu islerin vardi vardi basimida, 
Senelerce kâbus gördüm düsümde, 
Biraz da sen çalis ayni isimde, 
Canina yettikçe beni hatirla!
Isterim ki; Türk'süz kalsin her yerin, 
Evleri baykusa kiraya verin! 
Türk'üm diye vermedigin evlerin, 
Örümcek tuttukça beni hatirla!
Lira gibi kuruyup da olugu, 
Mark'in bir gün kesilirse solugu, 
Büyük olan balik, küçük baligi, 
Sömürüp, yuttukça beni hatirla!
Yâni; sen yarin ihtiyaç duyup, 
Gurbete çikarsan ülkeni koyup, 
Oradakiler sana yabanci deyip, 
Kasini çattiikça beni hatirla!
Ârif bir tesekkür beklerken...Hani? 
'Elveda kollege' çok üzdün beni. 
Yine de hosça kal. Vicdanin seni 
Rahatsiz ettikçe beni hatirla!
<end>

<start>
Ben ülkücü doğdum bu yoldan asla
Sapmadım sapmam da mümkün değildir.
Makasla kestiler beni makasla
Kopmadım kopmam da mümkün değildir.
Başımı koyduğum mübarek yola
'Ters düştü' diyormuş bir kaç budala
Yaydıkları gibi paraya pula
Tapmadım tapmam da mümkün değildir.
İhtirasım olsa mal mülk nevale, 
Ben de alkış tutup şimdi şu hale
Ya makam kapardım ya da ihale
Kapmadım kapmadım da mümkün değildir.
Küresellik, globallik, tombulluk
Her şeye he demem yok öyle bolluk
Allah varken Allah, kuluna kulluk
Yapmadım yapmam da mümkün değildir.
Bu Arif'i herkes iyi bilmeli, 
Ne şimdi ne sonra ne de evveli
Ben Türkeş'ten başka bir lider eli
Öpmedim öpmem de mümkün değildir.
<end>

<start>
Gurbette ölürsem mezar taşıma, 
Ne gün gördü ne de güldü yazsınlar.
Uğrayan olursa okur başıma, 
Bu dünyayı zindan bildi yazsınlar.
Sürgün oldu vatanından, yurdundan, 
Ayrılmadı sevdiğinin ardından, 
Ülkü adlı bir güzelin derdinden, 
Sarardı, kurudu, soldu yazsınlar.
Haykırdı canını taktı dişine, 
Haykırdıkça bela düştü peşine, 
Ne geldiyse bu dünyada başına, 
Dilinin yüzünden geldi yazsınlar.
Bazen kaderine küstü olmadı, 
Söyledi olmadı, sustu olamdı, 
O herkese dostdu, dostu olmadı, 
Çoğunu defterden sildi yazsınlar.
Şu hasret denilen öcüden ayrı, 
Bir gün geçmedi acıdan ayrı, 
Ana, baba, gardaş, bacıdan ayrı, 
Hergün iki gözü seldi yazsınlar.
Gurbeti alnında yazı bilirdi, 
Hasreti devasız sızı bilirdi, 
Sırrını en iyi sazı bilirdi, 
Dert ortağı altı teldi yazsınlar.
Bu kendi dilinden kendi târifi, 
Esirgemen bir Yasin-i şerif`i, 
Vatan hasretiyle Ozan Arif`i
İki gözü açık öldü yazsınlar.
<end>

<start>
Çok zevk aldık komşumuzun derdinden, 
Haz yapa haz yapa bu hale geldik. 
İkimiz bir üçüncünün ardından, 
Söz yapa söz yapa bu hale geldik.
Hep gözümüz elin ekmek aşında, 
Böylelikle kaldık safın dışında, 
Kadın işte, erkek kumar başında, 
İz yapa iz yapa bu hale geldik.
Ne kanundan korktuk ne de fermandan, 
Kestik, yaktık, tarla yaptık ormandan, 
çok savurduk den çıkmadı harmandan, 
Toz yapa toz yapa bu hale  geldik.
Adaletin ışığını söndürdük, 
Vurguncuyu avantaya  kondurkuk, 
Uyuşturduk beyinleri dondurduk, 
Buz yapa buz yapa bu hale geldik.
Gurbetçinin feryadını duymadık, 
Ürüşvetsiz vatanına  koymadık, 
Gümrüklerde nesi kaldı soymadık, 
Kaz yapa kaz yapa bu hale  geldik.
Kaş yaparken hep çıkardık gözleri, 
Heder oldu aşıkların  sözleri, 
En basiti öz malımız sazları, 
Caz yapa caz yapa bu hale geldik.
Seçim vakti çok sıvadık kolları, 
Boş geçirdik  aradaki yılları, 
Kürsülerde eşşek gitmez yolları, 
Düz yapa  düz yapa bu hale geldik.
Parçaladık yüce Türkün ırkını, 
Ayrı dedik garbı ile şarkını, 
Üç rey için mezheplerin  farkını, 
Koz yapa koz yapa bu hale geldik.
ç; ıkar için  girdik binbir kılığa, 
Kaypaklıkta pes dedirtdik balığa, 
Kaplumbağa ile soluk soluğa, 
Hız yapa hız yapa bu hale geldik.
İnatlıkta yarış yaptık keçiyle, 
Namussuzu kabul ettik  suçuyla, 
Kel kız gibi ablamızın saçıyla, 
Poz yapa poz  yapa bu hale geldik.
Ozan Arif ne söylesin şu anda, 
Siz söyleyin şevk  kalır mı insanda? 
Vatanını sevenleri zindanda, 
Köz yapa köz yapa  bu hale geldik.
<end>

<start>
Ugrasman alçaklar beyhude yere, 
Iskence, zulümü, zami çok gördük. 
Kolumuz alisti pasli zincire, 
Mahpusu, zindani, dami çok gördük.
Asilsak korkmayiz, sürgün az gelir. 
Zulümü gördükçe bize hiz gelir. 
Aya sürün ulan, dünya viz gelir, 
Fizani, Yemen'i, Sam'i çok gördük.
Biz medet ummayiz vicdani körden, 
Isterse kaldiran olmasin yerden, 
Mücevher de zaten düsmez degerden, 
Çamuru, çoragi, kumu çok gördük.
Bak su boynuzluya artik sey oldu! 
Dilim de dönmüyor bilmem ney oldu, 
Dünkü pezevenkler simdi bey oldu, 
Unvani, söhreti, nami çok gördük.
Ârifim zâlime zulümü kalmaz, 
'Tabutluk' tan geldik bize dert olmaz, 
Aci patlicani kiragi çalmaz, 
Kederi, tasayi, gami çok gördük
<end>

<start>
Aç toylar uçar
Geride yavruları
Yarım İstanbul Hacer....................
<end>

<start>
Ayrılmalar birer kaçış gibidir
Alış....................
<end>

<start>
Kız kaptırdı gönlünü
Sevdiği oğlan kalpsizin biri
Alay etti güld....................
<end>

<start>
Cendere bu yaka, yüz
Kızarır, boyun
Damarlar şişer, ....................
<end>

<start>
Şaştı akl
Aşk koyduk ad.
Yakındı a....................
<end>

<start>
Kilimde incir çekirdekleri –parlak, pahalı
Elmaslar yerine çekirdek– süs, avunma.
Hatta soluk, ucuz boncuklar olabilirdi,
–Cam boncuk, incir çekirdekleri – süs, avunma.
Gezdir parmaklarını: Pürtük! Çünkü üzüm çöpleri…
Aptallığımızdan kalma üzüm çöpleri, armut sapları.
Ama biz dokuduk bu kilimi, eh bir dereceye kadar! 
Değil ele güne çıkacak, değil asılacak duvarlarda.
Çiğnenir –çok çiğ çağ– ayaklar altında yabansı.
Sağlam olabilirdi, saplar aldattı bizi:
Üzüm çöpleri, armut sapları, çekirdek, çok çiğ
Önceden düşünemedik, çok çiğ çağ!
Renkler, oldu bir kere, geçti, renkler…
Düşünmek gerekli başlarken, sen buna
Renk m....................
<end>

<start>
Kaç yaş yaşadı umutlar
Uçup gittiğinde
Girdiğim yas törenleri
Sahiden girdim mi?
Yüzdeye vurunca
Kaçta kaç sevinç....................
<end>

<start>
Biliyorum ayıp ve mânasız
Ama peşlerinden gidiyorum
Gezmeye çıktıkları vakit
Ana kız.
Utanır da belki
Anasının sırtındaki
Yeldirmeden,
Kız bir adım önde gider
Sezdirmeden.
Beşiktas'ta Barbaros M....................
<end>

<start>
Neyi mi kurtarır yıkılmış soluyorsa
Hızlı arkada trafik
Güç kesildi
Artık onca bey....................
<end>

<start>
Yaşlılık, bıkıldı
Zaman geçer: Bir kitap
Çevir sayfaları....................
<end>

<start>
Ben oraya koymuştum, almışlar
Arasına sıkışık saatlerin
Çıkarır bakardım kimseler yokken
Beni bana gösterecek aynamdı, almışl....................
<end>

<start>
Falınız öyle gösteriyor
Hangi su bengi su
Gurbetin ucun....................
<end>

<start>
Kıyılır ince ince tütün onlardan biri
Üstümüzde uzun gece bugün onlardan biri
Kır....................
<end>

<start>
Önemli mi geçmemiz
Kalalım.
Sınıfımızı s....................
<end>

<start>
İnsanlar tanırım: 
Hem gündüz, hem gecede
Rahat ....................
<end>

<start>
Biliyorum saadet
Bana dünyada gelmez, 
Ölümü bekliyorum.....................
<end>

<start>
Hava seni almak için kış duman odalarda
Orman gür yeşillik yaz
Deniz seni görmek için tepilen yokuşlar.
Patlayan borulardan fışkırır gibi su
Akar araba araba
Tatil konakları....................
<end>

<start>
Sanki düğün olmuştur
Sevmiş, sevilmiş, yenmiş, yenilmiş
Çekmiş, çektirmiş
Oyun hüzün olmuştur.
Düştür doğaldır içlenme....................
<end>

<start>
Evlerden biri onbeş
Acıydı, hastalıktı.
Yirmi korku, yan....................
<end>

<start>
Bana günün birinde
İstediğiniz şeyi
Söyleyebilirsiniz
Ölülere hükmetmek madem sağların elinde
İstediğiniz gibi
Görebilirsiniz....................
<end>

<start>
Kaplar denizin yüzünü
Unutulmuş uykularda
Şimdi değişmiş kayıp
Şimdi bir başka uzak.
Kopmuşsanız yıllar yılı sürmüş bir yaşamadan
Kapanmışsa o sayfa<....................
<end>

<start>
Gençten bir adamdı
Hikayesi gayet kısa.
Yıllar yılı tek başına....................
<end>

<start>
Elimde ne var
Elimde, avucumda - -
Gene ne var
Yolların ucunda?
Avucu alalım: 
Yüzük, değirmen taşı....................
<end>

<start>
Daha işin başında, 
Şaşırmış ne yapacağını
Hareketleri çılgınca....................
<end>

<start>
Susmanın ibadet
Olduğu yerde
Ne çok
Konuşuyordu.
Arada bir, tek başına yaşayan
Hasta, yaşlı....................
<end>

<start>
Aşık olduğumu şundan anla: 
Yolda giderken
Vatman çan çalar, şoför korna.<....................
<end>

<start>
Bulaşıcı hastalık
Düşünüyorlar
Nereden aldınız
Çok da uzun sürdü....................
<end>

<start>
Yıkıntı, yangın yeri, gömüler
Bekler bekçi
Hüznün hazinesi.
<end>

<start>
Sırtıma çektikleri şişeler
İyi etmek için beni
Sülükten beter
Kuruttu kanımı.
Bir yanda seks fili....................
<end>

<start>
Sürekli kampana, siste gemi
Bizler, sizler içinde.
Bir Davud avazesi
Kof sesler içinde.
Yakasında....................
<end>

<start>
Tanrının 'gel' buyruğu tatlılıkla erince 
Ona doğru can kuşu nice uçmasın, nice? 
Ne yaşamak tasası, ne dünyanın yasası, 
Ne de bir kaygı kalır can yükünü derince.
Bu dirlik bir kılıçsa ölüm onun kınıdır; 
İkisini birlikte verirler bir verince. 
Ecel dedikleri şey erlerin kevseridir; 
Gözünü kırpmadan iç, içme çağı erince.
Bir yumunca gözünü, kaybedince özünü 
Çalamazsın sazını öyle inceden ince 
Ne güneş kalır, ne ay; ne ırmak akar, ne çay; 
Dünyaya gelmedin say yağız yere girince.
Bildiğin, neyse unut, Tanrı'ya kavuştun tut, 
Bir gün ölüm meleği seni yere serince. 
Şu gördüğün ne varsa birer damladır, 
Bir denize akıyor hepsi yerli yerince
Bitiş gördüğün baştır, mezar beşiğe aştır, 
Ölü diriye eştir, düşün biraz derince. 
Atsız! Ölüm gerekmek teninde can yaşarken, 
Sen burada olmazsın ölüm kanat gerince...
<end>

<start>
Şu dağların meşeleri karanlık,
Etekleri olur çayır çimenlik
Kızanlarla burda eder yarenlik,
“Sarı Zeybek şu dağlara yaslanır,
Yağmur yağar, pusatları ıslanır”.
Sarı Zeybek şu dağların eridir,
Dağlar onun bütün yoğu varıdır.
Kendi sarı, bindiği at dorudur; 
Attan inip şu dağlara yaslanır,
Gözü dalar, bakışları puslanır.
Sarı Zeybek dağdan dağa taşınır,
Taşınır da yüce dağlar  aşınır.
Mola verip Gökçen kızı düşünür; 
Efe dağdan köye doğru seslenir,
Yosma Gökçen sesi duyar, süslenir.
Sevmesin mi Sarı Zeybek Gökçeni? 
Yüzü melek, saçı ipek Gökçeni? 
Bütün Aydın elinde tek Gökçeni? 
Kız sevmeyen erin gönlü paslanır,
Paslanırda imil imil yaslanır.
Padişahın kulağına varırsa,
Tutun diye devlet emir verirse,
Üç yüz atlı, beş yüz yaya yürürse 
Dağlar, taşlar barut ile sislenir,
Ölen ölür, anaları yaslanır.
Candarmalar genç efeyi sardılar,
Kırk ölümden beğendiğin sordular; 
Kızanları bir bir yere serdiler.
Sarı Zeybek kara sürmez şanına,
Erlik için kıyar kendi canına.
Nasıl olsa uçar da can, kalır ten; 
Bir ah tuttu şu dağları derinden.
Sarı Zeybek vuruldu üç yerinden.
“Yazık olsun Telli Doru şanına,
Eğil de bak mor cepkenin kanına”.
Sarı Zeybek gün batarken vuruldu.
Nabızları yavaş yavaş duruldu,
Gözlerine kara perde gerildi
Yiğit başı düşüp kaldı yanına,
Bakmaz oldu mor cepkenin kanına.
Sarı Zeybek öldü sanma, diridir; 
O, dağların yine eşsiz eridir,
Bütün kızlar artık onun yaridir.
Vurulmuştur hepsi onun ününe.
Can atarlar şimdi gerdek gününe.
Sarı Zeybek şimdi artık masaldır,
Sanma yıllar şerefini azaltır.
Yiğitlerin dillerinde meseldir.
Er kişiler kıyar da öz canına 
Bir damlacık leke sürmez şanına...
		1940
<end>

<start>
'Yürür gün doğmadan yollarda her gün
Sakat, sessiz ve aksak bir hayalet...
İçerden: Bir ziyan olmuş ömürdür;
Dışardan: Neymiş artık var, hayal et...
<end>

<start>
Adı yok,şehit!
Kefenin; Vatan,
Tabutun; Cihan,
Düşünüp övün,
Yaşıyor ünün...
Damarında kan,
Bir alev midir?
Yaşaman; roman,
Ölümün; şiir.
Sana yok ne taş,
Nede bir mezar,
Bu hayat; savaş,
Ebedi uzar...
Eşit olduğun,
Şu güneş; Tuğun,
Tabutum; Vatan,
Mezarın; Cihan
Adı yok yiğit,
Ebedi şehit...
<end>

<start>
Çekildi mi kılıçlar 
Türk'ün gönlü hoşlanır
Kağanlığı kurmaya 
Yeni baştan başlanır
Gözler ayda güneşte
İlteriş Kağan başta 
Yazlar geçer savaşta 
Ötüken'de kışlanır
İçelim kımızları 
Yosma Gök Türk kızları 
Esritirken bizleri
Yavuzlar yavaşlanır
<end>

<start>
Gönlümde yazdığım bu son ağıta 
Nazire yaparak coşan dalgalar! 
Hastası olup da geç vakit hekim
Arayanlar gibi koşan dalgalar!
Sizin de elbette var bir sızınız, 
Bundan mı geliyor korkunç hızınız? 
Benide beraber alır mısınız? 
Kederle kabarıp şişen dalgalar?
Sizile paylaşsak bu korkunç gamı,
Bitmiyor bu sonsuz ecel akşamı.
Bilmem ki bundan mı titriyor gemi? 
Ey dalgakıranı aşan dalgalar?
Hey ATSIZ çöküyor eski bir direk.
Baksan da dünyaya titremeyerek,
Hepimiz beraber haykırsak gerek
Ey bela dehrinde pişen dalgalar! ..
<end>

<start>
Bilsin cihan ki ben bu cihanın nesindeyim,
Bir ülkünün mehabetinin zirvesindeyim.
Dünya denen mezellete dalsın her isteyen,
Ben ırkımın şeref taşan efsanesindeyim.
Herkes bir özleyişle yaşar... bende öylece 
Altaylar’ın ve Tanrıdağ’ın çevresindeyim.
Merdanelikle şöyle bakıp ayrılıklara 
Son menzilin hüzün dolu kaşanesindeyim.
Artık veda zamanına pek fazla kalmadı;
Yorgun ve kimsesiz ölümün bahçesindeyim...
<end>

<start>
Bir anda uzun yıllar aşar hâtıralarla; 
İnsan ona derler ki yaşar hâtıralarla, 
Mâzideki kanlar, düşünüşler ve sadâlar
İnsan denilen fertleri birbirine bağlar! 
Geçmişle bütün bağları çözmek ne ağırdır, 
Hayvanların ancak, dünü, mâzisi sağırdır.
Mâziyi unutsak bile mâzi kökümüzdür, 
En tatlı gülen yüz bize mâzideki yüzdür.
Geçmişte yatar şanlı zaferler, nice haklar! 
Tuğrul Beğ'i, Alp Arslan'ı mâzi bize saklar! 
Mâzideki bir şanlı fasıldır Kılıç Arslan! 
Kâfirlere bir sor ki nasıldır Kılıç Arslan! 
İnsanları yüksekte tutan: Hâtıralardır! 
Can verdiğimiz şanlı vatan: Hâtıralardır! 
Bilmezsen eğer geçmişi, toprakları git, kaz; 
Otlarla böceklerde dünün yâdı bulunmaz, 
İnsansa bütü yâdı aşar hâtıralarla.
İnsan ona derler ki yaşar hâtıralarla...
<end>

<start>
od düşmüş gönlüme 
söndürde derdine yan
muhanne yolu kesmiş
çöldeki merdine yan
yarınlar kalleş dolu 
mert olan her düne yan
<end>

<start>
Bir lahza uzaktan seni görmem,
Hasretle yanan bağrıma bir damla su oldu.
Sensiz geçerek ruhu karartan koca bir yıl,
Hissiz ve hayatsız bir ölüm uykusu oldu.
Ömrümdeki en korkulu endişe ve duygu,
Sensiz yaşamak korkusu oldu.
5 Mayıs 1945
<end>

<start>
Ey, Türkistan, şanlı ülke, güzel anayurt! 
Bir gün gelir kaldırırız yine bayrağı; 
İçimizden elbet çıkar yeni bir Bozkurt, 
Yabancıdan geri alır kutlu toprağı... 
Küçük kuşlar bize hergün şöylece çiler: 
Ey ölümle el sıkışan ihtilalciler! 
Size der ki gökten inen kutsi elçiler! 
Siz buldunuz ebediyet denen kaynağı...
Biz, mezarsız ölüp giden genç atsızlarız; 
Yaramızı suyla yıkar, otla sararız; 
Kimsemiz yok, fakat gönüllerde biz varız, 
Bize şefkat sunmaz hiçbir kadın dudağı...
Bak Timur’un, Gültekin’in ruhu ne diyor: 
Şanlı günler şimdi efsane diyor, 
İt canlı rus vatanını soyuyor, yiyor, 
Ey, büyük Türk haydi artık kaldır sancağı!
Mazideki zaferlerden kalmadı bir iz; 
Döktüğünüz kanlar oldu bir deniz... 
Birgün elbet yeni baştan birleştiririz: 
Türkmen, Kırgız, Uygur, Başkurt, Özbek, Kazağı.
<end>

<start>
Özledim... Yanıklık canıma değdi...
Özledim, yıllarca daha özlerim.
Hasret türkü olsa, ben onu çalsam,
Kırılıp giderdi nice sazlarım...
Yatın ümitlerim, uykuya yatın!
Bitin hasretlerim, tükenip bitin!
Ayrılık ateşi çetinmiş, çetin;
Onunla dikleşir bütün düzlerim.
Yanımda sanrım, bakarım düştür;
Güldüm zannederken gözlerim yaştır.
Umduğum ne varsa hepside boştur;
Yinede bekliyor onu gözlerim.
Sazlar var: Durmadan gurbeti çalar;
Hayal var: Gözümü, gönlümü çeler.
İçimde bir bülbül şakıyıp çiler:
Özledim, yıllarca daha özlerim...
<end>

<start>
Ey vatan!
Güzel turan!
Sana feda biz varız.
Düşman oğlu meydana çık!
Kahramanlık kimde ise anlarız.
<end>

<start>
Erlik günü geldiğinde 
Yigitlere şan görünür. 
Yığın yığın harcanmaya 
Nice yüz bin can görünür. 
Kopunca bir büyük savaş 
Er tez gider, korkak yavaş. 
Yüreksize akçayla aş, 
Erlere meydan görünür. 
Bir gün olur yılda, ayda 
Birleşiriz hep Altay’da. 
Güz ayında, kurultayda 
Başı börklü han görünür. 
Atsız der ki: Ne var canda? 
Yatarız taze çimende. 
Rus’un adı her geçende 
Gözlerime kan görünür.
<end>

<start>
Yalnızım,ne kadar aranıp dursam, 
Baş ucumda seni bulamıyorum. 
Güneşten vazgeçip susuz olsam da 
Seninle olmadan olamıyorum.
Şu yollar bilmem ki dağ mı, ova mı? 
Gitsem bulur muyum kendi yuvamı? 
Kuş! Yolun nereye? Bizim eve mi? 
Sen götür,ben haber salamıyorum.
Her gece orda bir yaslanan mı var? 
Sessizce kirpiği ıslanan mı var? 
Uzaktan bana bir seslenen mi var? 
Ne diyor? Sesini alamıyorum.
Acaba yaşlı mı kara gözlerin? 
İçimde bir derin yara gözlerin... 
Daldı mı uzak bir yere gözlerin? 
Görmüyor,bilmiyor,bilemiyorum...
Günleri sayarım,geceler iner, 
Beklerim geceyi,yıldızlar söner, 
Gizli bir yaram var,durmayıp kanar; 
Neresi? Bulup da silemiyorum.
Ulaşsa da sana yolların ucu, 
Varmaya yetmiyor Atsız'ın gücü. 
İçimde duruken bu kadar acı, 
Hala yaşıyorum,ölemiyorum. 
25 Ağustos 1944
<end>

<start>
Bir gün olur, elbette eski beğler dirilir;
Yine kılıç kuşanır tarihteki paşalar.
Yine şanlar alınıp nice canlar verilir,
Yiğit akınımızdan yine dünya şaşalar.
“Türk tarihi” denen kahramanlık şiirini
Yeniden yazmak için harcayacağın kandır.
Mısraların içinde en güzel ve derini
Batıda “Niğbolu””, doğuda “Çaldıran”dır.
Yine batılıların üçüncü Kosova’da 
Topraklara sereriz, bir değil, birkaçını.
Çekilince kılıçlar yeniden Haçova’da 
Param parça ederiz Cermenliğin haçını.
Yine ufka açılır şanlı korsanlarımız,
Bir Türk gölü yaparlar Akdeniz’in içini.
Acı acı gülerek bu gün susanlarımız.
Yarın rezil ederler Romalı’nın piçini.
Genç Fatih’in ordusu yine tekbir alınca 
Söndürürüz kafirin Meryem Ana mumunu.
Haritadan sileriz Tuna’ya at salınca 
Ulah’ını, Sırb’ını, Bulgar’ını, Rum’unu.
Gövdesini elbette döndürürüz kalbura 
Bir geçerse Moskof’un elimize yakası.
Çanakkale önünde yine kopar bir bora 
Süngümüzle bozulur İngiliz’in cakası...
Yiğit Harbiyeliler! Öğrenin dersinizi:
Kahraman göz kırpmadan düşmana saldırandır.
Vazifeniz: Kanije, Silistire,  Pilevne,
Niğbolu, Kosova, Malazgirt, Çaldıran’dır.
Yarın Yavuz dirilip bize buyruk verince
Kızgın kum çöllerini yeni baştan aşarız.
Kanlarımız sebildir; akıtarak hepsini 
Belirsiz mezarlarda anılmadan yaşarız...
<end>

<start>
Anlamayız hayatı felsefeyle, ilimle;
Hayat çelik ellerle atılan zar olmalı.
Rahat yatakta ölmek acep olmaz mı çile?
Kanlı sınır boyları bize mezar olmalı.
Aşık nasıl bulursa iç açan bir serin su
Sevdiği bir güzelin som yalaz dudağında,
Sönecektir bizim de gönlümüzün tamusu
Tanrıların gezdiği yüce Tanrı Dağında.
Tanrı Dağı!  Tanrılar, tanrılaşanlar Dağı!
Orda on üç asırdır bizi bir gözleyen var.
Savaş türküleriyle aylı kızıl bayrağı,
Kefensiz ölülerin ruhunu özleyen var.
Ulu Tanrı! Kür Şad’ın yenilmeyen ruhunu
Yüce Tanrı Dağında biraz daha barındır!
Geleceğiz yakında! Yarın bütün oralar 
Demir bileklerdeki çelik kılıçlarındır.
Tasa mıdır yakarsa bir kurşun kalbimizi?
Ne çıkar süngülerle delinirse bağrımız?
Bu kurşunlar, süngüler öldüremezler bizi,
Belki diner onlarla ezeli kalp ağrımız.
Gözümüzde bir hasret parlayarak düşünce,
Toprak ana elbette bize açar kolunu.
Onun kadar düşünmez bizi hiçbir düşünce,
Kendi koynunda saklar can veren her oğlunu.
Yurt ve şeref uğrunda sen seril de toprağa
Varsın hiçbir dudakta anılmasın er adın!
Kan sızarak göğsünden huzuruna varınca 
Iztırabı dinecek belki o gün Kür Şad’ın.
Gam mı ceylan gözlüler bizlere yar olmasa?
Yeter ki kılıçlarla süngüler yar olmalı,
Rahat yatakta ölmek sanki değil mi tasa?
Savaş ve er meydanı bize mezar olmalı.
<end>

<start>
Yer bulmasın gönlünde ne ihtiras, ne haset, 
Sen bütün varlığınla yurdumuzun malısın.
Sen bir insan değilsin; ne kemiksin, nede et! 
Tunçtan bir heykel gibi ebedi kalmalısın.
H.Nihal ATSIZ.
<end>

<start>
Yetmiş gün bir öksüz gibi yaşadın;
Annenin gittiği günü unutma!
Senin için kendini harcayan kadın,
Unutulmaz oğlum, onu unutma...
Mezarı olursa koy birkaç çiçek,
Babanın rüyası olunca gerçek.
İstersen dünyada her şeyden el çek;
Bayrağı, ırkını, dünü unutma!
Anneni konuştur getirip dile;
Anlatsın nasıldı çektiğim çile.
Gurbette tükenip dönmesem bile
Unutma oğlum hiç, beni unutma!
19 Ağustos 1944
<end>

<start>
Yalnızım,ne kadar aranıp dursam,
Baş ucumda seni bulamıyorum.
Güneşten vazgeçip susuz olsam da
Seninle olmadan olamıyorum.
Şu yollar bilmem ki dağ mı, ova mı? 
Gitsem bulur muyum kendi yuvamı? 
Kuş! Yolun nereye? Bizim eve mi? 
Sen götür,ben haber salamıyorum.
Her gece orda bir yaslanan mı var? 
Sessizce kirpiği ıslanan mı var? 
Uzaktan bana bir seslenen mi var? 
Ne diyor? Sesini alamıyorum.
Acaba yaşlı mı kara gözlerin? 
İçimde bir derin yara  gözlerin...
Daldı mı uzak bir yere gözlerin? 
Görmüyor,bilmiyor,bilemiyorum...
Günleri sayarım,geceler iner,
Beklerim geceyi,yıldızlar söner,
Gizli bir yaram var,durmayıp kanar; 
Neresi? Bulup da silemiyorum.
Ulaşsa da sana yolların ucu,
Varmaya yetmiyor Atsız'ın gücü.
İçimde duruken bu kadar acı,
Hala yaşıyorum,ölemiyorum.
                                                   25 agustos 1944/
<end>

<start>
Şu dağların meşeleri karanlık
Etekleri olur çayır, çimenlik
'Sarı Zeybek şu dağlara yaslanır
Yağmur yağar, pusatları ıslanır'
Sarı Zeybek şu dağların eridir 
Dağlar onun bütün varı yoğudur
Kendi sarı, bindiği at dorudur
Attan inip şu dağlara yaslanır
Gözü dalar, bakışları ıslanır
Sarı Zeybek dağdan dağa taşınır
Taşınır da yüce dağlar aşınır
Mola verip Gökçen kızı düşünür 
Efe dağdan köye doğru seslenir
Yosma Gökçen sesi duyar süslenir.
<end>

<start>
Yalguzam,her nanca axtarsam dursam,
Başücümde seni tapabilmirem.
Güneşten wazgeçip,susuz gassam da
Seniwnen olmadan olabilmirem.
Bu yollar bilmirem dağdı,owadı?
Getsem  tapabillem men öz yuwamı?
Quş yoluw haradı?Bizim ewedi?
Sen apar,men xeber salabilmirem.
Her gece orada bir yas tutan war?
Sessizce kiprigi yaştan dolan war?
Uzaglardan meni bir çağıran  war?
Ne diri?Sesini alabilmirem.
'acaba yaşlıdı qere gözleriw?
İçimde bir beyyüg yara  gözleriw...
Dalıptı uzax bir yere gözleriw?
Görmürü,bilmiri,bilebilmirem.
Günleri sayaram,geceler ener,
Beklerem geceni ,yulduzlar söner,
Saxlı bir yaram war,durmadan qanar,
Haradı?Tapıp da silebilmirem.
Olaşsa da sene yolların ücü,
Getmeğe bes etmez ATSIZ tegeti.
İçimde warıyken bu  geder incig,
Hele men yaşıram,ölebilmirem.
tercüme eden:Nemir
<end>

<start>
Sevmesin mi Sarı Zeybek  Gökçen'i? 
Yüzü melek, saçı ipek Gökçen'i
Bütün Aydın İlinde tek Gökçen'i
Kız sevmeyen erin gönlü paslanır
Paslanır da imil imil yaslanır
Padişahın kulağına varırsa 
Tutun diye devlet emir verirse
Üç yüz atlı, beş yüz yaya yürürse 
Ölen ölür, anaları yaslanır
<end>

<start>
Dergahı şah olan Taptuk Gönlüne 
Varmayan yollarda olur mu Yunus, 
Tek bir ses ile seher vaktinde 
Esmiyen yollarda olur mu Yunus.
Namert insanların gece düşünde 
Haram sofralarında ekmek aşında 
Suları kurumuş pınar başında 
Turnasız göllerde olur mu Yunus
Kibirli gönülde, görmeyen gözde 
Kırılmış kabukta, bozulmuş özde 
Destursuz mekanda, manasız sözde 
Şükürsüz dillerde olur mu Yunus.
Fitnede, fesatta, yuva bozanda 
Ham olanı pişirmeyen kazanda 
Ustasız aşıkta, cahil ozanda 
İnançsız tellerde olur mu Yunus.
Aşık Sefa-i'yem anında ara 
Yanında, canında, kanında ara 
Aşk Ocağında yananda ara 
Savrulan küllerde olur mu Yunus.
<end>

<start>
Turaba düstü gönlüm
Ne bilsin nerde yanar
Kimisi orda yanar
Kimisi burda yanar
Kavusani görmedim
Ne ondan geçen duydum
Kimi ateste üsür
Kimisi karda yanar
Kabristana seslendim
Ela gözdeki nazar
Sahmeran bakisli yar
Kaderim kara yazar
On sekizbin sarayin
Kapisinda bergüzar
Kimi asikar eder
Kimisi sirda yanar
Karanlikta yedi renk
Karayi seçti gözüm
Doganayda matem var
Secdegahtadir yüzüm
Sevdasi bende gizli
Hakikat benim özüm
Urgan vurun boynuma
SEFAI'm darda yanar!
<end>

<start>
Uğruna helak olmuşum şerefi şan istemem
Başbağlasın koca yayla düzde meydan istemem
Dağ yarılsın gök çatlasın alemi nuh kaplasın
Ben Ferhat’tan öğrenmişim canansız can istemem
Kim ki canan için ölmez geldiğinde sırası
Arasat nere deseler iki kaşın arası
Mecnun sahraya çağırır sinemde ok yarası
Her yandan kılıç vururlar kana kalkan istemem
Kılıç değende başıma yere dökse ziyneti
Servetime biçtiyseler bir nefeslik kıymeti
Sefailem bozulduysa bu devranın niyeti
Hayratım garipler yesin derde derman istemem
<end>

<start>
O’nun Cemalinden O’nun nurundan 
Sevenleri üzmez ALLAH sevdiğim 
Aşkına aşığım O’nun nârından 
Aşk ehline kızmaz ALLAH sevdiğim
Görmeyene gördürecek nursun Sen 
Bilinmezi bildirecek sırsın Sen 
Iki gönül yangınında birsin Sen 
Yapılanı bozmaz ALLAH sevdiğim
Bu Sefai bağ başına yakışır 
Ölüm kalım sag başına yakışır 
Fırtınalar dag başına yakışır 
Yakışmazı yazmaz ALLAH sevdiğim
<end>

<start>
Medet senden malikül mülk yüzüm toprağa düştü 
Alem üryan devran ateş közüm toprağa düşü 
Yetiş ulular ulusu senden ayırma beni 
Yerde misi gökte misin özüm toprağa düştü.
Yolu yolsuz olanların biter mi ki eyvahı 
Derdini ilaç bilenin derman olurmuş ahı 
Karanlığa ışık veren sensin şahların şahı 
Gören sensin gördüğüm sen gözüm toprağa düştü.
Sebil olsam yollarına yokluğumu var eyle 
Kıblegahım gönül benim dört kapıyı bir eyle 
Dolanırım bu alemde aşikarım sır eyle 
Sefaiyem kelam senin sözüm toprağa düştü.
<end>

<start>
Özü bozuk sözü bozuk dile mihnet eylemem 
Bağına bağban değilsem güle mihnet eylemem 
Mecnununu susuz koyan çöle mihnet eylerim 
Derdi benim dermanımdır ele mihnet eylemem
Dostun ayağına turab toza kurban oluyum 
Varımda o yoğumda aza kurban oluyum 
Aşk ehlinin sofrasında tuza kurban oluyum 
Namertlerin sofrasında bala mihnet eylemem
Binbir yıllık aşk taşırım başım gönül yorgunu 
Gökyüzünün fırtınası özüm yerin durgunu 
Güz ayının mihricanı sinem ülger vurgunu 
Aşkın ataşına yandım küle mihnet eylemem
Denizlerin deryaların benki taşkın delisi 
Ehli gönül muhabbetin benki şaşkın delisi 
Benki kelamın yolcusu benki aşkın delisi 
Beni benden alan almış kula mihnet eylemem
Sefaiye ışık olan nura mihnet eylerim 
Beni divane eyleyen yara mihnet eylerim 
İnceden inceye gelen sıra mihnet eylerim 
Arsız adapsız töresiz yola mihnet eylemem
<end>

<start>
Kayna kazan bu gece de burdayız 
Dem koyduk üstüne közdeki sensin 
Sır vurdu sohbete sanki zordayız 
Muhabbete gurban sözdeki sensin
Memleket memleket gezdim vatanı 
Nice destanlarda yazdım vatanı 
İnce eleklerden süzdüm vatanı 
Topraktaki sensin özdeki sensin
Kara mı baglasam ağ mı bağlasam 
Gönül vurgunuyam bağ mı bağlasam 
Kapıya eşiğe dağ mı bağlasam 
Yaylada ki sensin düzdeki sensin
Ey Sefai bilen bilsin kıymetin 
Kıymetini yar bitirmiş hasretin 
Bir lokma bir hırka senin servetin 
Sinemdeki feryat sazdaki sensin
<end>

<start>
Afyon garındaki küçük kızı anımsa, hani, 
Trene binerken pabuçlarını çıkarmıştı; 
Varto depremini düşün, yardım olarak Batı'dan
Gönde....................
<end>

<start>
Ilım günleri gelirdi taraçalar
Uzatırdı mevsimölçerlerini
Tıkabasa yaprak arka pencere
İnsan iki kişiyi sevebilir mi
Onunla aşkımız, o diyorum ona, 
Bir kez söylenmiş ve istense de
Bir daha geri alınamaz
Kırıcı sözler gibiydi
<end>

<start>
Çoğaltan ellerini seviyorum kaç kişi
Dokundukça dokundukça aslanlara
Parklarda yakışıklı aslan heykelleri
Birden bire önümüze çıkıyorlar buysa çok güzel
Bizim bu aşkımızın aslan heykelleri
Şahane değişik hüzün heykelleri yani
Ben bütün hüzünleri denemişim kendimde
Bir bir denemişim bütün kelimeleri
Yeni sözler buldum bir nice seni görmeyeli
Daha geniş bir gökyüzünde soluk aldıracak şiire
....................
<end>

<start>
Bak bunlar ellerin senin bunlar ayakların
Bunlar o kadar güzel ki artık o kadar olur
Bunlar da saçların işte akşamdan çözülü
Bak bu sensin çocuğum enine boyuna
Bu da yatak olduğuna göre altımızdaki
Sabaha kadar koynumda yatmışsın
Bak bende yal....................
<end>

<start>
İki kalp arasında en kısa yol:
Birbirine uzanmış ve zaman zaman
Ancak parmak uçlarıyla değebilen....................
<end>

<start>
İçkievinden çıkınca
Camdan
demin oturduğum yere
baktım.
Sigara paketimi
masada unutmuşum.
Sandalyede
Tıpkı....................
<end>

<start>
Sevdiğin kentlerin selamı sanki 
Sülüs kamyon şoförleri 
Kufi hamallar
Anılar hep sonbaharda gibidir 
astrakan gecede 
süt yıldızlar
<end>

<start>
Zaman mı? değil zaman.
Akan zaman değil mesafelerdir.
Güneşin çekici yukarda
Suyun bıçağı aşağıda
Krom alçakgönüllü, bakır utangaç,
Ağaç: bir damla iki kıvılcım arasında.
Rüzgâr bilmiyor nerden eseceğini
Sınırlar kesik,
Yerleşme yerlerinde balkıma.
Biz kırıldık daha da kırılırız
Ama katil de bilmiyor öldürdüğünü
Hırsız da bilmiyor çaldığını
Biz yeni bir ha....................
<end>

<start>
Afrika dediğin bir garip kıta
El bilir....................
<end>

<start>
Kim istemez mutlu olmayı
Ama mutsuzluğa da var mısın?....................
<end>

<start>
Sen el kadar bir kadınsındır
Sabahlara kadar beyaz ve kirpikli
Bazı ağaçlara kapı komşu
Bazı çiçeklerin andı....................
<end>

<start>
Bilgisayar olarak kullanmış bir gölü
Selçukluya pragmalar taşıyan Gazali
Bir ilk aptallığı düğüm sayarak 
Y....................
<end>

<start>
ey esmer hüznü hicrandan besleyen sevgili kendını bana beni yollara sürgün etmeden bilki mavi düşlerine sardığın o a....................
<end>

<start>
Atı'lar deltalara gömülen atı'lar, 
Saçı'lar fiyortları öpen saçı'lar, 
Kutu'lar, Haliçlerden sus....................
<end>

<start>
Yemek yemek üstüne ne düşünürsünüz bilmem
Ama kahvaltının mutlulukla bir ilgisi olmalı....................
<end>

<start>
Nurullah Ataç çeliştirmen
Tahir Alangu soruşturman
Cevdet Kudret deriştirmen
Suut Kemal çekiştirmen
Mehmet Kaplan uyuşturman
Sabahattin Eyüboğlu yetiştirmen
Orhan Burian barıştırman
Vedat Günyol biliş....................
<end>

<start>
Köpek, diliyle içer suyu
Kurt, soluğuyla
Yüreğinin kokusunu taşır
Boynundaki kutup çiçeği
Öfkeli değil lacivert
Yırtıcı değil sıcak.
Kurt: büyük karbonun sesi
Karanlıktan çağlayarak
Atardamarıyla koşar, 
Ulur gözlerinin arasıyla.
Kıt karınlı, iki mevsimli
Yazları kızıl kışları ak
Bir şimdiki zaman içinde
Belleğini örttükçe tipi
Un....................
<end>

<start>
Başkaları da var masa da
İleri geri konuşuluyor
Ötedesin o adamın duldasında
Göz kapaklarına bürünmüş adam
Eli her an omuzunda
Eğiliyor sigaranı yakıyor
Teşekkürler sigara dumanı 
Sağolasın o adam ....................
<end>

<start>
Hayat kısa, 
Kuşlar uçuyor.
(Yeni Yaprak, Sayı: 2, Ocak 1989)....................
<end>

<start>
Atlarla. Uzun bacaklı evrensel atlar
Bunlarla gelişiyor sevdamız anlatılmaz
Çocuklarla, kuşlarla, ağaçlarla.
Büyüyen, uçan, dal budak salan.
Yalnız aşkta rastlanan o seçkin nokta.....................
<end>

<start>
Bir kış göğü gibi o saat alçalır ölüm, 
Yalnız işitme duyusu kalır ortada.
Asya kentleri yürür dururlar, 
Höyü....................
<end>

<start>
Oydu bir bakışta  tanıdım onu
Kuşlar bakımından uçarı
Çocuk tutumuyla beklenmedik
Uzatmış ay aydınlık karanlığıma
Nerden uzatmışsa tenha boynunu
Dünyanın en güzel kadını oydu....................
<end>

<start>
Gidilmemesi gereken bir içkievi
(Dişçiler, sakatlar, kalbi çürükler gitsin)
Gidilmemesi gereken bir ev Dikmen’de
(Üç kaatçılar, yalacılar, pijamalılar gitsin)
Gidilmemesi gereken bir ev Y. Mahalle’de
(Dönekler, uğrular, şerbetçiler gitsin)
Yolcu bir bardak çay için benimçin
(Aşıklar, şairler, iş....................
<end>

<start>
Çekirge bulutu içinde
Koynuma soktuğun ekin; 
Çalgılar ikidurur sürgün ilinde, 
Bir gözü mavidir bir....................
<end>

<start>
Ben nerde bir çift göz gördümse
Tuttum onu güzelce sana tamamladım
Sen binlerce yaşayasın diye yaptım bunu
Bir bunun için yaptım
			-Garson bira getir
			  Garsonun a....................
<end>

<start>
Özgürlüğün geldiği gün; 
O gün ölmek yasak.......................
<end>

<start>
Kırmızı bir kuştur soluğum
Kumral gözlerinde saçlarının
Seni kucağ....................
<end>

<start>
Renksemez camgöz
Hep arka pencereden baktı, 
Orada, oralarda sabah akşam
Solgun ay altında kasımpatı
- Nereye mi yazardı dizelerini
          Bir şey çıkmamış biletlerin kenarına yazardı.
Bir kapı mı açılıyor
Hemen menteşeye kayardı gözleri
Küçük ev aletleri kerpeten mengene
Giderek on....................
<end>

<start>
Bir mineli altın saat, 
Bir altın köstek ve madalyon           
Bir roza maşallah, ....................
<end>

<start>
Şanssız mıydık? haksızlık olur şimdi
Düşünsene nasıl geçmiştik hızla
Birleşen iki güvercinin arasından
Hiç dokunmaksızın onlara
Bende tarçın sende ıhlamur kokusu 
Az mı dolandık Başkentin sokaklarında....................
<end>

<start>
İstanbul bana hep seni hatırlatıyor.
Çünkü onun gözleri de en az senin ki karar yeşil.
Hala,  gülümseyen bir lale gibi
bana sürgününü gönderiyorsun
dört yanı çevrili bir kale gibi
ne sır umut, ne de sır veriyorsun
gemiler gidiyor, sen gidiyorsun
sulara yansıyor yeşil gözlerin
hüzün dalga dalga, ıssız ve derin
beni İstanbul’a terkediyorsun
sensiz ne şehrayin, ne deniz kalır
gidersin, harabe olur İstanbul
martılar göç eder; sular alçalır
kendini çöllerde bulur İstanbul
güneşi rengarenk şavkınla gökte
saçlarını tarar iken bulurum
beyazı, gecenin çizgilerinde
ellerini arar iken bulurum
sensiz çözülür mi gül ve mu/amma 
yüreğimden hala habersiz misin
adını göklere yazarım amma 
mehtabı kaybolur düşlerimin
<end>

<start>
Benden anlamadın şiirden anla 
Senin gülüşünle yaşadığımı
Akşamı ettiğim senden kalanla
Sabaha seninle başladığımı
Benden anlamadın şiirden anla
<end>

<start>
ben, yıpranmış sokaklar ortasında avare
sen, kırgın bir ülkenin süreyyası: Gülnare
honçalı novroz gelir; bir de siyah ve sarı
dalgalanır göklerde bir kuşun kanatları
her nağme, dudağında çarpılmış karanfil
sana tutkun atlılar şimdi yorgun ve sefil
göğsünde, kıskandığım bir rüyadır kırmızı
nerdesin, ey masallar ülkesini son kızı
dokunmuyorsa  kalem o mazlum kitabeye
ayışığı düşer mi kanlı bir harabeye
sensiz çöl, ıssızlığın kahrıyla zehirlendi
yalnız bulutlar değil, vahalarda kirlendi
mahşeri bir serabın ardından yürüyorum
gözlerini kaybeden bir kervan görüyorum
geride, okunmayan silik izler kalıyor
kaktüs hala toprağı uykuda yakalıyor
tarihin her sayfası soluyor pare pare
karasevda burcunu yıkıyorsun, Gülnare
Azerbaycan ufkunda bir divanedir gönül
böylesi tarümar olmadı belki de gül
torprak, bir bakışınla kızıl renge büründü
yıldızlar ülfet için gündüz vakti göründü
gözlerin binlerce yıl ötesinden yadigar
nerdesin, ey Bakü’den, Gence’den esen rüzgar
yaldızlı perçemlerin ıslandıkça uzuyor
yalnızlık damla damla şakağından sızıyor
bazen öfke, kavgayı sevenlerin ardında 
malıhülya ve hüzün; bazen korku ve sevda
çiçeklerin yurdunda yalnız senin kokun var
bazen uzaktan uzak, bazen yakın bir duvar
karanlığa mahkumdur gökte sensiz, sitare
ruhumu zevalinle buuşturma, Gülnare
soluğun ab-ı hayat mıdır; filizlendi kül
siyah bir lale gibi aynaya düştü kakül
kırdın yüreğimdeki saatin akrebini
kuruttun düşlerimin hayal mürekkebini
hangi ırkağa baksam akıyorsun derinden
Hazar, acılarınla ağlıyor kederinden
kuduran bir denizde benziyorsun şikare
görebilseydi seni ejderhalar, Gülnare
gözlerinder fışkıran yanardağlar sönerdi
o ısırgan bakışlar balmumuna dönerdi
oysa şimdi su sarhoş; balıklar geldi dile
dalgalar son bir umut vuruyor sahile
Nahcıvan, hasretinle alevlenen sir çerağ
seninle firakını unutuyor Karabağ
 göğsünde, kıskandığım bir rüyadır kırmızı
nerdesin, ey masallar ülkesinin son kızı
bırakıp gittin beni umarsız bir efkare
haber gönder, nerdesin, nerdesin ey Gülnare
<end>

<start>
Korkmazdık geceden, silah sesinden,
Sular kirlenmezdi avucumuzda
Uçardık göklerin penceresinden
Yıldız ülkesine, mavi sonsuzda
Gönlümüze henüz gelmemişti güz,
Sevgi sürülürdü ekmeğimize,
Neşeyle evcilik oynardık gündüz
Bereket dolardı evlerimize
Ölümü bilmezdik öldürmeyi de
Yaprak dökmemişti umutlarımız
Gözünü kırpardı gece, aydede
Mehtabı süslerdi bulutlarımız
Toprağın gözleri millenmemişti
Babamız oyuncak derdi mermiler...
Denizler tutuşup küllenmemişti
Balıklara arkadaştı gemiler...
Kurşunlanmaz öpülürdü alnımız
Çiçekler sevginin işaretiydi,
Geçip gitti o mutluluk çağımız,
Ruhumuz kederden elbise giydi...
<end>

<start>
bitir bu işkenceyi, sende artık bana gül
dokundurma elini pıhtılaşan kana gül
bahçe boş; çeşme kuru; nerde bostancıbaşı
gelde feryâd ü figân etme bu hüsrâna gül
yıllarca yatağında uyudum semenderin
çakallar yuvalandı bizim olan hana gül
unuttum gökkuşağı altındaki resmini
nice bühtan ettiler eski bir sultana gül
kâinat oluk oluk boşalırken içimden
yağmur damlası bile olamadım sana gül
uzandığım her hayal tutuşturdu ömrümü
her yangınla yeni bir yangın düştü cana gül
ya öldür, yarasalar okşasın cesedimi
ya da terkedip gitme beni bu isyâna gül
dinle ki, en ölümcül şarkımı söylüyorum
darağacı kurdular döndüğüm her yana gül
nasıl sevişiyorsun kırkayakla, çıyanla
hani boyun bükmüştün ebedî fermana gül
meğer bir yanılgının zinciriymiş umudum
güvenimi yitirdim şimdi her dermana gül.
<end>

<start>
Gelmedin, son hayal de yanıp kül oldu 
Bu deruni kavgada kırılan gönül oldu 
Şimdi menziller elem; yürek duman; sine çak 
Devleri mahkum eden hayatım şimdi helâk
Gelmedin; yıldırımlar düştü hülyalarıma 
Nasıl kıydın be zalim, masum rüyalarıma 
Sana doğru her adım neden hep ölüm sunar 
Seni her andığımda renk solar desen yanar
Hangi rüzgar böyle sabırla koşar ardından 
Hangi el nakış nakış gergef dokur ardından 
Susarsam anlatır mı seni göklere tarih? 
Bensiz olur mu sabah, güler mi kara talih
Gelmedin koptu zincir parçalandı anılar 
Sardı bütün ruhumu tükenmeyen ağrılar 
Kalbimin pembe köşkü harab oldu gelmedin 
Bahçesinde açan gül türab oldu Gelmedin
Bil ki kıyamet kopsa bu ateş sönmeyecek 
Heyhât! Şair mehtaba bir daha dönmeyecek
<end>

<start>
Gözlerin dokunuyor kalbime ey cefakar 
Öyle uzun bir hicran sundunki hayatıma 
Zehrini yudumluyor ruhum melankolini 
Lambalar sırılsıklam gönlümde sönmesin yar 
Ellerin ab-ı hayat, gülüşün yar, sesin yar 
Rüzgar mıdır, yağmur mu dumanlı bakışların 
İrkiliyor durmadan bedenim, hülya mıdır 
Neş'eme ızdırabın çektiği perdesin yar
Umudumun  maviye büründüğü yerde mi
Mahulyam, ey şebnem edalım, nerdesin yar
Unutma ceylanların çölleri sevdiğini
Toprak neva sırrını ezberliyor göklerin
Renkler uğursuzluğu fısıldayıp duruyor
Ülfetim nevbaharı bekliyor, bilesin yar
Zarif bir düğüm gibi duruşun yar, sesin yar
Gülleri incinmesin masum dudaklarının
Aldırma, leylakların solduğuna içimde
Ruşenimsin ey canım, beyaz bir lalesin yar
Işığısın şehrayin kalıntısı ömrümün
Sensizim, avareyim; durmayıp gelesin yar
Esrarengiz şarkılar dinliyorum geceden
Neden ıslak bilmem ki, çehresi yıldızların
Mestediyor ruhumu endamın, ey cefakar
Eridim; ırmağına döküldüm; şulesin yar
Neden resimler gibi hercaidir sesin, yar
Ey deniz yürüyüşlüm, ey hüznümün kaynağı
Küskün ırmaklar bile benden daha mutludur
Şafakta billur olup, gönlüme giresin yar
Eski umutlarımın son bulduğu yerde mi
Sihirli akşamların ülkesinde misin yar
İlkin şakayıkları okşayan parmakların 
Nedense, kanatlanıp uçtu yalnızlığıma
Anladım aynaların seni kıskandığını
yüzünün nakışını özledim bilesin yar
Şeydayım, efkarlıyım; duyup da gülesin yar
Efsunlu duygularla sarsılıyor benliğim
Hasretim ey cefakar, süreyya gözlerinde
Ebedi nalan oldu gözyaşım; silesin yar
Pusatsız suvariler gibiyim yollarında
İntizarın alnıma vurduğu halesin, yar
Çeşmeler kurumaya yüz tutmuşsa içimde
İklimler lanetini kusuyorsa ötenin
Mahşere aralanan kapıdır şimdi zaman
Dil-rübasın, mümayiş sultanı, didesin yar
Ellerin ıtır dalı; duruşun yar sesin yar
Çakıyor yüreğimde şimşekleri ferdanın
Işık ol, perdesinden kurtar beni sevdanın
Nerdesin? ..Rüyada mı? ..Sanki mazidesin yar
Lalezarı solgundur melal yolculuğunun
Ilıksın, uykudasın, safsın, güzidesin yar
Yasaklara nigehban olma, ey mah-ı zemin 
Orkideler seninle büyüsün bahçemizde
Rahmeti özümleyen bir bende-i numune
Olalım yeryüzünde, ey can, hep tazesin yar
Gurbetin lisanıdır  gülüşün yar, sesin yar
Üflerken erdemini maveradan hicabın
Zümrüdüanka neden alev alev yanıyor
Ey enis-i mücella, sen ki, yelpazesin yar
Limanısın ruşenimin bela okyanusunun
Semadan damla damla inen firuzesin yar
Esirinim; ey nur-u nigahı, m, yakma beni
Sonsuzlığa seninle varalım, ey cefakar
İliğime işledin; no'lur,  bırakma beni
Nazlısın; nazarındır ufuklarımı saran
Ayrılık acısıdır damarlarımda kıvranan
Yorgunum, yaralıyım; no'lur, bırakma beni
Şahikasın; şavkınla tutuştu hücrelerim
Esirinim; ey nur-i nigahım, yakma beni
<end>

<start>
O eski hülyaların sahile vurduğunu
Yakama bir muamma taktığım gün hatırla
Gurbetin mahşerimde bir sıla bulduğunu
Dağlar gibi eriyip aktığım gün hatırla
Nereden bileceksin, şehrin sokaklarında
Kaybolan ışıkların gözlerim olduığunu 
Her seher yüreğimde açan karanfillerin
Her akşam ellerimde sararıp solduğunu
Nereden bileceksin
Kim bilir, belki bir gün kapıma geleceksin
Siyah tüylü martılar  yorgun pencerelerde
Benimle ağlayacak benimle güleceksin
Göğsümde ızdırabı Deniz fenerlerinin
Hayatımdan fışkıran hüzne gömüleceksin
Her şairin bir gülle bahtiyar olduğunu
Bir sana bir göklere baktığım gün hatırla
Gönlümün kahrın ile ihtiyar olduğunu 
Sigaramı sessizce yaktığım gün hatırla
Bilemezsin içimde bir denizdir yaşamak
Sen denizin en uzak noktasında şen şakrak
Ben kırgın dalgalarla avunurum derinde
Gemilere yosunlu mendiller bağlayarak
Nereden bileceksin fesleğen köklerinin 
Hecai bulutlardan bıkıp usandığını
Ansızın kayıveren yıldızların ardında
Vuslatı bekleyen bir kalbin yandığını
Nerdem bileceksin
Yağmura boyun büken susuz topraklar gibi
Kim bilir belki bir gün kapıma geleceksin
Sinesinde bi-vefa bir sırrı saklar gibi
İnfazına yürüyen ölü tutsaklar gibi
Gözlerinin hicranlı yaşını sileceksin
Tatlı bir rayihanın göklere dolduğunu
Irmaklara karışıp aktığım gün hatırla
Gölgelerin ruhumu görüp kaybolduğunu
Mavi bir şimşek gibi çaktığım gün hatırla
Gülümse ve uzaklaş çünkü anlayamazsın
Bu kopan fırtınayı Yusuf'un yüreğinde 
Koyu bir çaresizlik ayinidir yalnızlık
Züleyha'nın menekşe büyüyen gözlerinde
Nereden bileceksin kayalara tutunan 
Devlerin birer birer vurulup öldüğünü
Rüyaları süsleyen eşsiz mücevherlerin
Bir dervişi görünce yere döküldüğünü
Nereden bileceksin
Kim bilir belki bir gün kapıma geleceksin
Kollarında rüzgarlı bir deprem karanlığı
Kapı aralığında sessizce gireceksin
Işıldayan bu gönül şahikası önünde 
El pençe divan durup sen de eğileceksin
Bülbülün lalezardan neden kovulduğunu
Bu hayal zindanını yıktığım gün hatırla
Balığın susuz kalıp suda boğulduğunu
Acılar evreninden çıktığım gün hatırla
<end>

<start>
Saatler bitmiyor yapayalnızım
Gülmek istiyorum,gülemiyorum
Sensiz olmak mıdır hep alınyazım
Bilmek istiyorum,bilemiyorum.
Esirgedin nazlı,hilal kaşını
Harap ettin çiçek kokan başını
Yüreğime akan gözüm yaşını
Silmek istiyorum,silemiyorum.
Sanki her şey efsaneydi,masaldı
Ayrılık ruhumu elimden aldı
Gözlerim yollara takılıp kaldı
Gelmek istiyorum,gelemiyorum.
Göğüs germek için acılarıma
Titreyişlerime,sancılarıma
Seni bir kez olsun avuçlarıma
Almak istiyorum,alamıyorum.
Saçılan bir köpük olmak dilinde
Boğulmak saçının ince telinde
Sır gibi sonsuza değin kalbinde
Kalmak istiyorum,kalamıyorum.
Unutuyor beni sırlı gözlerin
İçimde bir yara işliyor derin
Kulakların,dudakların,ellerin
Olmak istiyorum,olamıyorum.
Bölerek uykunu rüyalarına
O kucak dolusu hülyalarına
Gece gündüz uçup aynalarına
Konmak istiyorum,konamıyorum.
Deli gibi aşık olsa da güle
Kim acır çöllerde öten bülbüle
Bir gün alev alev yanıp da küle
Dönmek istiyorum,dönemiyorum.
Hıçkıra hıçkıra ağlamaktansa
Başına karalar bağlamaktansa
Bu yüreği her gün dağlamaktansa
Ölmek istiyorum ölemiyorum.
<end>

<start>
“Unutursun! ” deyişine
unutmak, yıldızların ciğerine saplanan
bir lâle yaprağına gömmektir sevgiliyi
unutmak, bir kaktüsün küllerinde ansızın
alevli bir tapınak eylemektir sevgiyi
unutmak, semendere zehir sunmaktır, gülüm
taş dolu yüreklerin lügatinde bulursun
unutmak, sessizliğe yine kanmaktır, gülüm
unutulursa şair, sen de unutulursun
bir dağın bir kuyuya tıhum ektiği yerde
balığın yüzgecinden irin döktüğü yerde
kralın, kölelerin emrinde yürüdüğü
geminin bir köpükte okyanus aradığı
ay’ın arzı terkedip gökte durduğu ândaa
serseri bir kurşunun ay’ı vurduğu ânda
başını ellerinin arasına al ve dur
işte o lahza gülüm, bu can seni unutur
unutmak, bir saatin kırılan camlarında
zamanı çürüterek öldürmektir sevgiyi
unutmak, bayramlığı giydirilen çocuğun
aldatılan göğsünde vurmaktır sevgiliyi
unutmak, bir ülkenin tozlu kaldırımlarında
taşlara boğdurmaktır yağız atlı yiğidi
unutmak, susturmaktır yolların ayrımında
şairlere can veren muhteşem bir ağıdı
unutmak, koparmaktır çiçekleri dalından
sisli bir yalnızlığın ekseninde bulursun
unutmak, ayırmaktır arıları balından
unutulursa şair, sen de unutulursun
<end>

<start>
ışıklı tellerine takıldı ayaklarım..
karşımda alev alev duran kirpiklerinin..
kapattın yüreğimi karanlık evlerine
bana kim olduğumu soran kirpiklerinin..
o akşam yakamozlar gibiydi bakışların..
akdeniz gözlerinin damlasıydı o akşam..
sağnak sağnak boşaldın çorak topraklarıma
tebessümün göklerin cilasıydı o akşam..
bir anda kelepçeli buldum ellerimi
varlığın gurbetimin sılasıydı o akşam
dağları birer birer devirip sana gelmek 
gönlümün en ateşli duasıydı o akşam..
sakıncalı saatler yaşadım yollarında..
yüzün sanki sonsuzluk şuasıydı o akşam..
aldandım bulutlara uzanan ellerine 
bu sevda ömrümün son sevdasıydı o akşam..
gülleri,sümbülleri kıskandıran endamın 
merhametsiz derdimin devasıydı o akşam..
oysa anlayamadım ızdırap olduğununu 
içimde bir heyula,bir serap olduğunu 
her lahza çöktüğünü ve harap olduğunu..
bilemedim ne deniz ne mehtap olduğunu..
meğer kalbin kalbimin belasıydı o akşam....
<end>

<start>
Bir akşam ışıkların daglara güldüğünü 
Bir akşam bulutların seyre döküldüğünü 
Görürsün, hasretiyle sabah ezgilerinin 
Bir akşam gözlerin ufka dalar pek derin 
Kuşlar öter, uçuşur, yeşil dallara konar 
Umutlar yaprak yaprak alevlenirde yanar 
Son mutluluk sesleri dökülür dudaklardan 
İnsanlar gölge gibi çekilir sokaklardan 
Rüzgar okşamaktayken annen gibi tenini 
Gecenin kolları sessizce yakalar seni 
Anlarsın gözlerinin dolup boşaldığını 
Anlarsın yanlızlıgını ve yanlız kaldıgını
<end>

<start>
ölümü paylaştıran bir rüyada gülerken
biliyorum, senin de gözlerin sulusepken
hercai resimlere meftûn olurken asır
bir garip uyku gibi sarsıyor kubbeyi sır
baygın kalabalıklar içinde tek başına
giriyorsun hüzünle bu meydan savaşına
kuşan artık sabırlı günlerin kılıcını
pervâsız şimşeklerin evine göm acını
mağara duvarında görünür ruhun yüzü
kafesini kıracak kuşun mavidir gözü
bir rebâbın sesinde uçuşan mestaneler
semâzen bir akşamın insiyâkıyla döner
arzın intiharından uzaklaşır 'hû' ile
binlerce vâha ile, binlerce âhû ile
<end>

<start>
Mevsimlere dokunan tebessümün sıcağı
Sana doğru akmayan ırmağın sığılığıdır
Gariplerin hüzünle alevlenen ocağı
Sana doğru süzülen damlanın çığlığıdır
Maskesi çocukları aldatıyor ömrümün
Uyku, çıkmaz sokağın  beynine vuran ağrı
Uğursuz ellerimde sararıp solmuştu dün
Bugün bütün çiçekler açıyor sana doğru
Yine geçtim o kanlı badireler şehrinden
Salyangoz işgaline direnen kalmamıştı
Çeşmeler simsiyahtı günahların kirinden
Senden kopan hiç kimse bahtiyar olmamıştı
Aşkını büyüsüne kapılan kertenkele
Kabuğunu sıyırmak için yollara düştü
Çevresinde acılar biriken bir heykele
Beddua göklerinden bulutlar kara düştü
Ölülerin sessizce uyandığı o yerde
İhtiyar olmamıştı sana varan bedenler
Ayrılık yine me'yus, kıvranıyor kabirde
Bakmamışlar yüzüne yalnız sana gidenler
<end>

<start>
Gökler yıkılmış, can dağlarına kar yağmıştır
Güneş ansızın infilâk edip kararmıştır
Ruh nâlândır akşamleyin göğüs kafesinde
Nasıl da handândı bir bayram arifesinde
Bir rüyadan uyanmış, ferahfezadır şimdi
Bilmezsiniz, yâr burcundaki o yiğit kimdi
Bakışları neden öylesine parlıyordu 
Çektirdiği son fotoğrafında ağlıyordu
Bir vedâ iklimiydi gözlerinden yayılan
Belki O’dur, aşkıyla ölüp şehîd sayılan

Ömrünce dünya için ne şikâyet, ne bir âh
Peygamber çiçekleri kokan yolcu: Seyfullah
Bir ömür kutlu bahçelerde gezinip durdu
Yüreğimi sonsuzluğun rengiyle doldurdu
Gidince, çöktü birden muhayyel saraylarım
İntizara gömülecek günlerim, aylarım
Sesinin yankısı var hâlâ kulaklarımda
Sevdiği sözler kıvranıyor dudaklarımda
Hasret yakacak yurdumu yıllar yılı artık
Emanetini bir gül gibi kabrine bıraktık
<end>

<start>
Ne bayram misafiri, ne düğün gölgesiyim
Şu koskoca alemde yalnızlığın sesiyim
Meçhul bir ıstırabın kurbanıyım boşlukta
Bir bodrum katındayım, esrarlı bir loşlukta
Pencereden bakarken gördüğüm tek şey: Hüzün
Farkedemedim hala endamını gündüzün
Bir yığın eski hayal duruyor tabağımda
Eski günlerin tadı  sızlıyor damağımda
Gönlümün mahzenine çekildim; biçareyim
Sevgiyi de, aşkı da unuttum; avareyim
Meçhul bir ıstırabın kurbanıyım boşlukta
Bir bodrum katındayım, esrarlı bir loşlukta
<end>

<start>
bir darbımeseldir canfêzam bakışların
vurur beni
uzanırım da kadife saçaklarına
rüzgâr durdurur beni
şehrinde kaybolmuşum uzatmalı kirpiklerinin
en leylâk kokuşunla, en şahin uçuşunla
o körpe, o İstanbul endâmın kavurur beni
bu bir cefâ derbendi, kahır istilâsıdır
ellerin ufalar, tenhâlara savurur beni
şenliğinde aykırı yürüyüşlerin
eziyorsun göklerini
yine de ufuklarda bekletiyor gurur beni
bu hicran değişmeyen kaderimdir, umarım
biliyorum canfezâm, vuslat unutturur beni
<end>

<start>
Zifiri kıtalardan geçerek geldim sana
Kan renginde bir mühür bir yanında yüzümün
Bir yanında zalimler otağından çizgiler
Aynalardaki ben’sin diye yöneldim sana
Ruhum gökte öyle bir pervanedir ki, döner
Mihverimde olanın mihverinde, riyasız
Nâmağlup bir köledir gözlerimde yanan mum
Seninle güneş olur, sensiz kalınca söner
Anla ki, bezirgânı ağlayan bu yolculuk
Kalbimi ufuklara gömdüğünde son bulur
Hükümranlık senindir bu rüya ülkesinde
Kölenin hayalinde âzatlık yok, kaçış yok
Sultanım, ister çürüt aynalarda bu teni
İster gönder üstüme bütün ordularını
Razıyım kapatsan da zindanlarına sessiz
Yetecektir, bir defa bağışlasan gölgeni
Hafızamda geçmişten ne işaret, ne bir iz
Gülleriniz altında kaldı isyan ve hüzün
Hiçbir şey olmasa da sarar beni bir ömür
Gözleriniz sultanım, sadece gözleriniz
Şu mahzun ellerime vur artık kelepçeni
Eşiğindedir başım, üzerine basıp geç
Yürüyüp git istersen koyarak bir köşede
Her yaptığın revâdır, yeter ki anla beni
<end>

<start>
sormasam da adını 
prangalarım söyler...
iki damla göz yaşı akıtan yüreğime..
baharı unutturan sormasam da adını 
soldun bir tabeladır asılan düşlerime..
çaresizlik hep sana özgü müdür sanırsın..
yalnız sen mi kararır,küçülür aldanırsın..
beni de sömürüyor bu zalim vaveyla
intihar etme leyla...
bir muamma akşamı közlere sardın beni..
bir türlü aşamıyorum yasaklarını
ulaşamıyorum sofralarına...
mıknatıslı yolların çekiyor ayaklarımı
ölü bir badem gibi öyle durma karşımda
bir ceset olup düşme hüsranın kollarına..
intihar etme leyla..
mevlevi duruşunla eritiyorsun beynimi 
çiçekler manzumesi yanaklarından...
iliğim süzülüyor 
geç geldin iklimine yalnızlığımın 
ağırlayacak yerim kalmadı hicranını 
umutlarımdan başka..
gitme mumyalanmadan cilasıyla ...
<end>

<start>
Gökleri kucaklasın kolların, gel içime
Ellerin gözlerimin mehtabını süslesin
Akıyorsun ırmaklar gibi hayallerime
Büyülüyor gönlümü sanki rüyada sesin
Naz ile uğulduyor kulaklarımda meltem
İğneli bakışların yıktığı viraneyim
Istırap sergilerken yüzünde, binbir sitem
Neyleyim visalini, ben artık divaneyim
Masmavi bir denizin ortasında ve kırgın
İçiyorum çöllerin bütün susuzluğunu
Damla damla kuruttu bu sevda ve bu yangın
Mendillerin gözümde arayıp bulduğunu
En  acı duygularla bakıyorum göklere
Bahçıvanlar şimdi hep diken yetiştiriyor
Rabbim, kavuşmasamda dünyada çiçeklere
Ebediyyet bahçesi artık beni bekliyor
Şafakla kapanacak içimdeki yaralar
İklimleri ruhumun yaprağında gizledim
Issızlık ülkesinde çürürken hatıralar
Arş'ın hiç değişmeyen iklimini özledim
Mutluluk diyarına gideceğim göklerden
Nur ile penceremi bezeyecek çiçekler
İhtirasın, ölümün olmadığı o yerden
Meçhuller dünyasını dolduracak melekler
Büyülüyor gönlümü sanki rüyada sesin
Akıyorsun ırmaklar gibi hayallerime
Ellerin gözlerimin mehtabını süslesin
Gökleri kucaklasın kolların, gel içime
<end>

<start>
seni yaşamadan ölmeyeceğim
aşka özgü zakkum bahçelerinde
gene acılara kalıyorum ben 
deniz ölesiye yakın ayaklarıma
ey ülkemin pusatsız kahramanları
erzurum garında, banklar üstünde
sükut-u hayale uğrayan kalbim
geceyi kavrayan parmaklarımla
bu hasret, bu hicran zelzelesinde
beni kurtarmaya gücünüz yetmez
çünkü mutsuzluğun mekteplerinde
ıstırap dersleri alıyorum ben
gittikçe yaklaşan bir afet gibi
intihar yanılgısıyla
yolar beni esarete çekiyor
şehrayin şarkıları söylüyorum içimden 
şarkılar ki, hep aynı nakaratla bitiyor
sen bir garip delisin 
gözleri perdelisin
erzurum garında, banklar üstünde
susuzluktan ağlayan bir güvercin 
içime vuruyor kanatlarını
nağmelerin ateşinde parlayan
kuşlar bölük bölük hayatıma giriyor
bütün çığlıkları kuşanmış ölüm 
dudaklarında siyanür
oysa bilmiyor ki, bu yolculuktan
yollar tükense de, dönmeyeceğim
seni yaşamadan ölmeyeceğim
o çin harikası bakışlarını
o pekin gözlerini
gözlerin ki, gece donanmasıdır
yoksul ve yabancı mısralarımın
bedenimde çıban çıban ağrılar
ben bu ağrılardan zevk alıyorum 
ejder tepesinde bunalıyorum
bir yanda kum frıtınası
diğer yanda esrarengiz 
karakalem çalışması bir deniz
rüzgarla, yağmurla ve yıldızlarla
başlamak üzere son ayinimiz
erzurum garında gece yarısı
bankların üstünde şimşekler konar
bazen bir yıldırım gezinir saçlarımda
bazen bir melek saatler boyu 
yakama ölümsüz çiçekler takar
erzurum garında gece yarısı
hıçkırıklar boğazıma tıkanır
nemrut ateşiyle sabaha kadar 
içimde binlerce ibrahim yanar
koltuğumda efsaneler kitabı
kafdağından nergis devşiriyorum 
başını dayamış omuzlarıma
o eski, o yaşlı zümrüdüanka
ben bir çin şarhoşu samanyolunda
denizi tartışan bakışlarını
geçmişime asla gömmeyeceğim
seni yaşamadan ölmeyeceğim
perdeler kalkıp da sabah olunca 
aldırma aras’ın öyle bulanık 
öyle mahsun aktığına 
palandöken yine sisli, aldırma
ben hem sise, hem çamura alıştım
senelerdir bu acıyla buluştum 
mutluluk ne zaman çıksa karşıma
yalnızlık bir zindan, çöker başıma
<end>

<start>
İçimi sardığında her dikenli kördüğüm
Kimdi, ilk baktığımda aynalarda gördüğüm
Kimdi bahçemde mahrem çiçeklerle büyüyen
Gecelerimde durup gündüzümde yürüyen
Gözleri toprağımda gül kokulu bir nehir
Bakışları güneşi arayan pervanedir
Ey ışığı ruhumda filizlenen ay Anam
Kendi karanlığımda kaybolmuşum vay anam
Yolcuysam, yollarımda gülücüğün saklıdır
Çehrene ram olanlar Karanî dudaklıdır
Mecnun yüzlü bir vaha, avuçlarında çile
Gölgende taşıyorsun beni rüyada bile
Bir bak yurduma, nasıl devrilmiş yere dağlar
Her köşede bir masal, eski bir ninni ağlar
Feryadımı kanayan bulutlardan duy Anam
İhanet kurşunuyla vurulmuşum vay anam
Unutsam da ıstırap denizlerinde seni
Her an dualarınla kuşatıyorsun beni
Bazen damarlarıma dokunuyor martılar
Bazen kafatasımla oynuyor karartılar
Boynumu bükenlerin dergâhına varmışım
Cellâdıma bin yılın baharını vermişim
Sadak boş; ok kırılmış; parçalanmış yay, Anam
Şahmerana küsmüşüm, darılmışım vay anam
O bembeyaz örtünün her mevsim burçlarında
En derin fırtınalar gizlidir saçlarında
Hangi serseri baksa hicabına ansızın
Binlerce şimşek olur taşlara vuran sızın
Senin yitik yılların ömrümün mehtabıdır
Bir uzan da, üstüme çöken dağları kaldır
Bebeğini yeniden beşiğine koy Anam
Dört yanımdan devlerle sarılmışım vay anam
Diyarında şakayık bulduğumuz günleri
Hatıralara gömüp çoğaltmışız kinleri
Her birimiz uzakta yaralı gezginleriz
Doruklara bakarken kuyuları dinleriz
Elimizden tutanın gönlü siyah, kalbi loş
Kapımızı kıranlar penceremizde sarhoş
Yeniden o cihangir elbiseni giy Anam
Zehirli çeşmelerde durulmuşum vay anam
Ayrılıklar çekse de ayağımdan, tutarsın
Şefkatinle büyüyen çiğdemlere katarsın
Her damlası hüzündür alnımdan sızan terin
Biliyorum; silecek o cefakâr ellerin
Kıtalar ötesinden gelse de bahtıma güz
Ne yetim kalacağım yüreğinde, ne öksüz
Beni artık dirilen bir şehzade say Anam
Sanma ki tükenmişim, yorulmuşum vay anam
<end>

<start>
sensiz kalan bu şehri yakmayı çok istedim
mavi bir aleve dönüştürdüm kalbimi bir anda 
tutuşturmak istedim beni böyle umarsız 
bırakıp gittiğin bu zalim şehri 
yakamadım gözlerin dikildi karşıma bir caddenin tam ortasında 
inanılmaz güzel bakıyordu gözlerime hafif ıslak 
en özel en bilinmeyen türleri açmıştı papatyaların 
hatıralarınla titriyordu içim kuşlar kanatıyordu gönlümü
gri bulutlar geçiyordu göğümden 
anlamak üzreydim neron’un roma’yı neden yaktığını 
karanlık bir koridor açıldı önümde anlayamadım 
yenik düşmüş bir napolyon kadar mutsuzdum aslında 
intihara kalkışan hitler kadar çaresiz 
yakmak üzreydim ki bu şehri hatıraların 
içli bir yağmur gibi boşandı üzerime
kediler geçti birden kavşaklarından şehrin 
acı acı miyavladılar gözlerime baktılar kızgındılar kırgındılar 
onlar da tutulmuşlar anladım sana bendeki kadar 
onlar da terk ettiğin bu şehri çaresiz 
yakmak istiyorlar yakamıyorlar
saçların dikildi karşıma bir sokak köşesinde 
her telinde parmaklarımın izleri parlıyordu 
benzersiz kokunu alıyordu kıvrımlarından rüzgar 
gözleri doluyordu saçlarına bakan kedilerin 
her biri bir kenarda darmadağın 
çömelip kalıyordu yutkunuyordu 
rengi kaçıyordu pencerelerde perdelerin
nereye yürüdüysem bakışın, duruşun, sesin 
anladım söndürmeliyim tutuşan yüreğimi 
kendimi yakmış olurum yakarsam bu şehri 
çünkü sen her şeyinle bendesin
<end>

<start>
seni bir kilimin nakışlarında
devlerin şimşekli bakışlarında
kanı sevgi olan hatıraların
göklere uzayan yokuşlarında
bulamaz ayağı prangalılar
yayını terkederken kırılan bir ok gibi
doğarken ölen bir çocuk gibi
çekingen çeşmelerin suyunda eriyen güz
yorgun patikalrda sevda arayan öksüz
bulamaz izlerinitilkiler kurt ininde
yağmur hala murada ermedi teninde
mağrur bir kıvılcım görünce seni
başın alıp gitmiş karanlıklara
mehtabı beklemiş seneler boyu
yüreğinde duymuş hep o korkuyu
ardına bakınca gamlı bir akşam
duymuş tenhalarında çalan şarkıyı
ceviz sandık bom boş ; kapılar kırık
senden artakalan mor bir hıçkırık
okunmamış esrarlı bir öykünün
memnu satırları gibidir yüzün
vuslatın eflatun gecelerinde
uykusunu kaçırmışsın gündüzün
oysa ne yerdesin , ne gökyüzünde
derindesin rüya kadar derinde
<end>

<start>
ağlama ki, aynalar kırılıyor içimde
bulutlara değdirme ellerini, ne olur
sanki görmüş gibisin bir pencere önünde
sessiz hıçkırıklara gömülen bedenimi
ruhuma dokunduğun fırtınalı bir günde
ağlama, bakışların deli divane olur
yüzüm ya aydınlıktır, ya kan gibi karanlık
kehkeşanlar gizlidir oysa senin yüzünde
ne kadar beklesem de gelmeyecek bilirim
seni bende eriten bir muştu, yüreğime
o nergis edasıyla soluklanan gözlerin
zindanıma pencere olmayacak, bilirim
sen misin yıllar boyu aradığım şehrayin
yoksa yanılgıya mı düşüyorum yeniden
bana bakınca neden kararıyor kainat
neden uzaklaşınca ışıldıyor her sabah
ya bu yollar umutsuz duraklarda bitiyor
ya da hep umutsuzca yürüyor ayaklarım
ağlama ki, çiçekler kızıla boyanmasın
yalnız benimle büyüt güllerini, ne olur
gönlümün tarih olmuş devleri yeniden uyanmasın
kıvılcım süzülüyor yaslı kirpiklerinden
üzerime savurma küllerini, ne olur
tutkular alev alev hüzne pervane olur
ağlama, çaresizlik kapıya dayanmasın
ya arala gizemli bütün perdelerini
bir rüya çizgisinde şenlensin aynalarım
ya da hücre gibi kapat bana kendini
karışayım yeniden teraddüt sellerine
birer birer kırılıp dökülsün aynalarım
sebil eyle sonunda her düşmana kendini
<end>

<start>
Yaklaş; orda bir tohum çatlatıyor gölgeni
Yaklaş ki, pervaneler görmüş rüyada seni
Yaklaş; yasak meyvenin çürüdüğü daldayım
Yaklaş; denize kırgın deli bir kumsaldayım
Yaklaş; mağrur savaşçı sadağında ölmeden
Yaklaş; nûn ülkesini kaf ikiye bölmeden
Yaklaş ki; nağmeleri kan tutuyor şarkının
Yaklaş; viran olmasın minnet burcu korkunun
Yaklaş; siyah köprüye ağıt yakan kediler
Yaklaş ki, göğe giden yolları görmediler
Yaklaş ıssız köşenin en vefalı yerine
Yaklaş henüz gelmeyen bir günün mahşerine
Kararmayan gündüzün kalbinde sûra yaklaş
Kır bütün zincirleri ey hayal, nûra yaklaş
<end>

<start>
seni benim kadar sevecek olan
başını taşlarda çürütmelidir
yarasına dikenleri sarmalı
kalbinde dağları yürütmelidir
gözleri her sabah başka bir çeşme
her akşam krater, her gece duman
gökleri günboyu alevlenirken
boynunda bir kement olmalı zaman
yollar düğüm düğüm boğmalı onu 
ızdırap sızmalı baktığı yerden
kaplan tutuşmalı, kurt inlemeli
saçından bir teli yaktığı yerden
sana benim kadar tutulmak demek
vurulmak demektir kartallar gibi
tâcını, tahtını kaybetse bile
gülümseyebilmek krallar gibi
seni benim kadar sevecek olan
ruhunu kapından kovabilir mi
seni benim kadar sevemeyenler
seni benden fazla sevebilir mi
<end>

<start>
Aynalarda seni hissediyorum, 
Hayal ırmağının çağıltısında 
Umutların mecnun parıltısında 
Rüyalarda seni hissediyorum...
Ey dost en güzelin nakışındasın, 
Nurun karanlığa akışındasın, 
Bir denizin şehlâ bakışındasın 
Dalgalarda seni hissediyorum...
Şûledar eyleyip sundun elini, 
Tayfuna çevirdin sevda yelini, 
Tutuşturdun yüreğimin külünü, 
Nevalarda seni hissediyorum...
Yürürken gecenin kalbine doğru, 
Gönlümden beynime vuruyor ağrı, 
Yalnızlık bir çöldür, ayrılık uğru, 
Tenhalarda seni hissediyorum...
Akşamın renginde ay ışığında, 
Bir gül yaprağının kırışığında, 
Bulutta, yağmurda, gökkuşağında, 
Semalarda seni hissediyorum...
Hüzün gözlerinden ruhuma düşer, 
İçim acılarla yoğrulur pişer, 
Ey hicran yıldızı ahsen-i beşer, 
Dualarda seni hissediyorum.
<end>

<start>
Yüregim adına cagırdım seni
Bulutlara tutun, yagmurlarla gel
Günesin dogup da, battıgı yerden
Yalnız benim olan bir bir baharla gel
Gel ki, ayak sesleri duyuluyor yoklugun
Onune gecilemez bir depremdir gokyuzu
OLumsuz bır cazibe saklare kendisinde
Donusu olmayana cekiyor omrumuzu
Gel ki, matem tukensin yaslı bulbul adına
İksirini alnıma süreyim gül adına
Sabrını tasıyarak semenderin 
Giriyorum en gizli ormanına gecenin
Güneşten usul usul çalıyorum gölgeni
İhanet kurşunuyla vursun avcılar beni
Vaadler, meyhaneler, nağmeler, sesler yalan
Neruda'nın Umutsuz Sarkısı'dır duyulan
Kanatları cicek turnalarla gel
Sırları gosteren aynalarla gel
Beni sensiz bırakacaksan, gelme
Karanlık olmayan dunyalarla gel
<end>

<start>
çöllerde iz sürenlere sat beni
hülyasını bulanlara kat beni
aslanların omuzuna çöken mi
avucundan inci mercan döken mi
buhurdanlıklarda tüten midir gül
ipek örtülerde yatan mıdır gül
tavus kuşlarının kanadında mı
nazlı bir serçenin inadında mı
Baykara Faslı'nda uçan mı acep
Bağ-ı Hıyaban'da açan mı acep
<end>

<start>
Kor düşseydi keşke yüreğime, 
Bu yine anlaşılır olurdu.
İçimde suyu kesilmiş bir fıskiye, 
Birdenbire....................
<end>

<start>
Haksızlık etme 
Diyorum kendime;
Onurlandırıldın da,
Kınandın da sen.
Kendini kül dolu 
Bir küpe gömdün.
Tersyüz ettin 
Sevgini eskidikçe.
Güzel günler yaşadın.
Çiçeklerin oldu,
Bir evin örneğin;
Güneş gören,
Dağlara dönük balkonu.
İşte bu yüzden 
Ağlarım ben 
Kestaneler çatlarken.
Sabahın buğusu
Gözlerimi yaşartıyor,
Boynuma dolanıyor
Akşam zinciri.
Dağlardır beni avutan.
Söyleyin bana
Gözünüzü kırpmadan;
Sizce dönek midir zaman?
Eşkıyalar dağları 
Anlayamazlar.
Çünkü suçtur onları
Dağlara çıkartan.
Darasıdır suç oysa
Yaşadığımız dünyanın.
Dağlar sizi 
Pekmez ile kararım.
'Öyle yaralıyım ki;
Ölmem ben artık.'
Ölmem ya kanarım,
Kanarım seve seve.
Haksızlık etmem 
Suya ekmeğe
Hiç bir anahtar
Dönmese de kilidimde.
Bekliyorum kaç zamandır;
Uykusuzum,sabırsızım.
Başımı acıtıyor
Geceleri yastığım.
Dilim kurumuş
Bir su yatağı,
Katı sözcüklerle
Dolu tozlu ağz....................
<end>

<start>
Neler var bir düşün ikimizin arasında; 
Senle ben varız önce katı sınırlarımı....................
<end>

<start>
Kar yağdı durmadan üç gün üç gece, 
Tıkandı geçitler yollar kapandı.
Yalnızlığın buzdan çetelesinde
Kimseler umursamadı karı.
Yüzlerinde iğreti bir kibirle
Hep düşürmekten korktukları, 
Dalıp gittiler günlük işlerine.
Diz boyu birikmiş kar içinde
Yürürdük uzatarak açtığımız kanalı, 
İki kar güvesi gibi sokaklarda seninle
Anardık bütün yitik aşkları
Bu karlı kış gününde.
Güngörmüş dağlara karşı....................
<end>

<start>
Geçmişi bir yana bırak, ömre zarardır
Yaranı yumuşak, yeni bir aşkla sardır
İnsanın yüreğinde, geçen zamana karşı....................
<end>

<start>
Benim toz kaldıran gerginliğim                      ....................
<end>

<start>
Ben alıştım elin
Alkış tutmasına, 
Küfüne emeğin, 
Akarsuyun pası....................
<end>

<start>
neden
hep 
boş
bir
bardağa
yüksünmeden
boyun eğer
sürahi?....................
<end>

<start>
Duru bir suyun dibindeki renkli çakıltaşları
Nasıl taşarlarsa oynak renkleriyle biçimlerinden,....................
<end>

<start>
Ve evin yüzü burkuldu
Bir kıpırtı vardı sakaklarında.
Yıkıcılar geldiler, çatıdan başladılar.
Kiremitleri topladılar birer.
Tahtaları söktüler, kanırtıp çivileri
Ellerinde keserler.
Anımsar misin denize karsı oturmuştuk.
İkimizde arkamızı dönmek istememiştik kıyıya.
Susmuştuk uzun bir hesaplaşmayla.
İki sevgili vardı yan masada;
Umurlarında bile değildi deniz,
Alınları birbirine değecekti az daha.
Yıkıcılar geldiler,
Çıkardılar kapı ve....................
<end>

<start>
Dolaştım yıllardır surda bumda,
Ucuz otellerde kaldım.
İğne iplik taşıdım yanımda,
bir düzen tuttur....................
<end>

<start>
Sonbahar-ki acının değişmez dipnotudur-
Sesinin solgun göğünde
Küçük bir yıldızla bir h....................
<end>

<start>
Ufkum puslu karanlık; 
Tayfa çığlıklarıyla dolu
Günlerim gecelerim.
Başım önüme eğik,
Öyle dimdik değilim.
Tozlu merdivenlerimden
Kendimi içten içe
Bir çıkar bir inerim.
Ben batık bir geminin
Metruk deniz feneriyim.
Gömüldüğünü gördüm
Denize bir serenin,
çırpınışını yırtık yelkenlerin.
Gördüm derin iç çekişlerini....................
<end>

<start>
Tenha bir eylül bahçesinde
Bir bardak konyak, kitap ve kahve
Otururken dalmış kendi kendime,
Güz rüzgârı geçiyor kitabımın içinden
Ot....................
<end>

<start>
Eskimiş bir konsolun
Çatlak aynasında durmadan,
Bir buluttur mehtabı inatla kovalayan.
Bir hüznü yansıtan alnının ortasında,
Yüzün müdür acaba yolumu dolaştıran? 
Acının bu solgun haritasında,....................
<end>

<start>
1.
İçimde kaybolmuş bir çocuk korkusu,
Bakıyorum pencereden dışarı; 
Uzakta kuru dağlar ve meşe korusu.
2.
Baktım bavulumda filizlenmiş bir soğan; 
Nasıl girmişse girmiş,
Boyvermiş çamaşırlarımın arasından.
3.
Acıyı oralarda çok eskiden tanıdım.
Varıp da neyleyim sılayı gayri; 
Hem çoktan unutulmuştur adım.
4.
Gördüm yaşarken vadesiz ölümümü.
Ördüm de ilmek ilmek
Sırtıma giyemedim ömrümü.
5.
Kimi zaman büründüm derisine yılanın.
Tüylendim kimi zaman üveyiklerle; 
Yine de kimseye yaranamadım.
6.
Baktım annem yoktu yanımda; 
Sırtımda bahriyeli giysimle,
Ben bir kez kayboldum çocukluğumda.
7.
Şu benim kervan geçer,
Kuş uçmaz yanlızlığımdan
Söyleyin kendine kim esvap biçer.
8.
Ben bugünü kırdım iki taş arasında.
İstedim ki kalmasın
Acının çekirdeği yarına.
9.
Gün olur bütün sözcükler pörsür; 
Gölgem ayaklanıp serer gövdemi,
Yüreğim ufa....................
<end>

<start>
1.
yıldızlı bir gece, ay da vardı; 
sen gülümseyince,
yüreğimde bir balık oynadı.
2.
dizinin üstünden sarkan elin,
çözülüp akacaktı neredeyse
su gibi uyarak eğimine yerin.
3.
bu işin bir tek çözümü var; 
her şey yoluna girecek o zaman.
kendimi de bilsem seni bildiğim kadar.
4.
gel iki uysal kıyı olalım seninle.
bir hırçın ırmak aksın
aramızda köpüre köpüre.
5.
önceleri bir kuru daldım ama; 
tuttum yapraklar açtım,
seni görünce dünyaya.
6.
soğan kadar şirin sözlerin var; 
sohbetimizde vaz geçilmez yerin.
daha da tatlanacaklar tuzla ovulsalar.
7.
ortalıktan, ortalıktan,
ışıl ışıl bir ortalık çıkarır; 
bu sevgi bu kör karanlıktan.
8.
faltaşı bir göz olan ayna
bekliyor duvarda tedirgin seni.
pul pul dökülüyor ardında sırça.
9.
yüzüme senin kaçamak bakışında,
öyle bir şey var ki söze gelmez; 
çekirdek gibi olgun bir elmanın karnında.
10.
bana kalırsa bizi....................
<end>

<start>
İki türlü acı var, biri güncelden doğar
Acıdır günbegün kararan gazete haberleri; 
İnsanı çözümsüzlüğün acziyle boğar.
İçine kanatır sessizce umurlu yürekleri.
Bu acı....................
<end>

<start>
Anılar geliyor bazen ister istemez akla; 
Burnumdadır kokusu cumbalı evimizin
Taş sektiriyorduk büyük bir mutlulukla
Çalkantısız yüzünde dupduru bir denizin.
Metal paralar s....................
<end>

<start>
Bir çocuk gördüm uzaklarda 
Gözleri kederli hatta korkulu 
Her şeye rağmen biraz gülümsedi çocuk 
Sıcak sade ama biraz kuşkulu
Bir çocuk sevdim uzaklarda 
Sanıyordum ki onun özlemi de buydu 
O ise bir bakı....................
<end>

<start>
Sevgilim aşk da çevreye uyar,
Susuzluk kaktüsü dikenle kaplar.
Bak bazı kadınlar kaçmaz çorapların 
Uzun bacakları....................
<end>

<start>
Zaman eksiltir insanı, her geçen gün, ömründen çala çala 
Geçende oturup düşündüm, ne kadar kaldığımı, azala azala
Sonra çıkıp yürüdüm, içki de istemedi, her nasılsa canım ....................
<end>

<start>
Bir sap gelincik iki taş arasında
Bulmuş....................
<end>

<start>
Sen ey kendiyle yetinen! 
Fosforun yeri gece, 
Ne yapar gecesiz ateşböceği? 
Belki anlamsız ve delice 
Kumrunun inanılmaz yuvası 
Bir direğin tepesinde. 
Ama boşluktur biraz da 
bir kuşu biçimleyen, 
Bence böyle, seni bilemem.
Sen ey kendiyle yetinen! 
Ne derlerse desinler ....................
<end>

<start>
Başa dönelim biraz da,
Hep başa döneriz; 
Belki bir çay bardağına,
Sıcaklığa, tutuşa, dokunmaya,
Ne güzel anımsarız geçmişi,
Kendi yalanımızla.
Uysal bir geçmiştir,
İyi şeyl....................
<end>

<start>
Bazan oturduğum yerde
Kendikendime dalıp giderim,
Bulanık geçmişimle.
Genişleyen halkal....................
<end>

<start>
Sevdaydı bulduğum sende,
Sende buldum senden geçtim.
Terk ettim sanma sakın; 
Yeni bir hızla....................
<end>

<start>
İlk önce:
Benli gözlerini öptüm
Sonra gözlerimin değdiği heryeri
Böyle başlamaz mı
Sevişmek
Bir sevda içi....................
<end>

<start>
İşte yine kapıldım
O can sıkıntısına; 
İçimde bir tozlu
Sarnıç boşluğu,
Gitmekle kalmak
Arasında karasız
Yürüdüm kederle
Dağlara doğru.
Yüzlerce soru
Vardı aklımda,
Kulaklarımda
Bir garip uğultu
Ölümü kullanamazdım; 
Bir yerlerde
Bilmediğim birilerine
Belki ayıp olurdu.
Belki de hiç
Ummadığım
Sevgisi tarazlı biri; 
Koparıp bana ilişik
Umudunu
Bir kitabın arasında
Yamyassı
Kuruturdu
Bir gazetenin
Ölüm ilanlarında
Okuyup adımı,
Öfkeye dönüştürürdü
Sandık kokulu
Hüznünü
Ve ölümü inatla,
Yok yere savunurdu.
Ben bunca yıl
Bunca insan tanıdım
Yüreği zehir dolu; 
Yine de insanlardan
Kesmedim umudu.
İnsan dedim
Yekindim; 
P....................
<end>

<start>
Koyup zarfın içine, üstünü acıyla pulladım
Sana bir sevinçlik menevişli kuş yolladım
Son kuşlarımdı bunlar, dedim telef olmasın....................
<end>

<start>
Ben misim---neymis?---su sesiymis
Oymus---cam kiriklari gibi govdemi yakan---
Yanaginda sardunya kokusuyla yazdan
Kimmis o gelen ya giden kimmis
Bir yabanci mi, yoksa bir ermis
Degilmis, bir cagri bile yokmus uzaktan.
Gunes mi batarmis bir ozel isim bitirir gibi
Yanmis bir agacin yapra....................
<end>

<start>
Ben gidince hüzünler bırakırım
Bu senin yaşadığındır
Bir ev sıkılır kadınlardaki
Bir adam sıkılır kadınlardaki
Seni sevmek bu kadar mı
O benim yaşadığımdır.
<end>

<start>
Bir kara parçası sanır insan
Düştü mü başı derde
Kendini açık denizlerde.
Şimdi bir kıyı bile değil
Bir ufuk çizgisi bile değil
Yalnızca ölü
Sabaha doğru yağan karın altında
Kıvrılmış kalmış
Besbelli tutunmak istemiş boşluğa
Kolları havada
Sıkmış avuçlarıyla bir demet gülü
Yayılmış gövdesine bir gülümseme
Ve çevresine
Taş binalara, karanlık pencerelere
Kefeni kardan ve gülden.
Polis arabası kapıya geldiği zaman
Giyimevlerini, mezecileri, postaneyi geçerek geldiği zaman
Arka sokaklardaki birkaç kiliseyi
Cenaze levazımatçılarını ve
Bin dokuz yüz yirmi sekiz modasına göre giyinmiş bir kadının bir anlık ölüsünü
Geçerek geldiği zaman
Bir kamyon et boşaltıyorken bir kasap dükkanının önünde, tam o zaman
Yüzü sabunlu bir otel müşterisinin elinde traş makinesiyle
Pencereden sarktığı zaman.
Polis arabasını görmeden önce
Her yanı aynalarla çevrili bir meyhanedeydim
Sırçaları dökülmüş aynalarla
Parça parça görüyordum kendimi
Dışarda kar vardı, kirli kar
Isınmak için konyak içiyordum
- Isınmak için mi dedim, tuhaf -
Dışarda kar vardı
Saat dokuzu on geçiyordu, Balıkpazarı'nın her günkü sabahı
Yıllardır hep aynı sabah
İri bir kayabalığının içbükey karnı
Ve binlerce....................
<end>

<start>
Bir goz atiyorum denize
Cin cin otuyor baliklar
Bu bir giyilmis ayakkabidir diyorum
Bu bir sulanmis peynirdir diyorum
Bu bir haslanmis patates elinizdeki
Bu insandaki ezgi
Bu insandaki akil
Bu kanundur kanun
Cilegin cil....................
<end>

<start>
gul kokuyorsun bir de
amansiz, acimasiz kokuyorsun
gittikce daha keskin kokuyorsun, daha yogun
dayanilmaz birsey oluyorsun, biliyorsun
hircin hircin, pembe pembe
ofkeli ofkeli gul
gul kokuyorsun nefes nefese.
gul kokuyorsun, amansiz kokuyorsun
ve aci ve yigit ve nasil gerekiyorsa oyle
sen koktukca dusumde goruyorum onu
dusumde, yani her yerde
yuzu sararmis, titriyor dudaklari
sakaklari ter icinde
tam alninin altinda masmavi iki ates
iki su
iki deniz bazan
bazan iki damla yaz yagmuru
mermerini emerek daglarinin
siirler soyluyor....................
<end>

<start>
O bir ilk yaz sikayetcisidir
Kat kat altindadir bir leylak esintisinin<....................
<end>

<start>
Soyle boyle bir gunun kurcalanmasindan
Bir tirnak izidir nehir -yuzumde akan-
Bulutlar bulutlar bulutlar -dudak izleri, beyaz-
Ot....................
<end>

<start>
Girdi
Sırtında eski bir ceket vardı
Bir yerlerden sızmıştı sanki, gün ışığı gibiydi
Sarışındı
Önce bir süre kapının önünde durdu durdu
Gölgelendi, inceldi, beni gördü
Pek önemsemedim
Baktı, hiç konuşmadı
Oysa bir İsa tasviri gibi uçumluydu, güzeldi
Yer gösterdim, oturmadı
Bir sigara yaktım, ona da verdim
Aldı
Sigarasını ben yaktım
Kısa bir gül....................
<end>

<start>
Bahceme gelip bahcemi buyutuyor
Uzaniyor golgesine agaclarimin
Goruyorum onu geceyle gunduzun otesinde
Kuskum yo....................
<end>

<start>
İşte
Isınmış parke yolun kokusu
Demek ki ben mutsuzum
Tuhaf bir su içmişim de sanki içim görünüyor
Gözlerim buzdan
İçimde yaz kırıkları.
Eklemek gerek
Büyümesi gibi bir salyongozun
Yıllarla değil, yıllarla değil
Saniyelerle kıvrılmıştır kabuğum.
Aynalıpasaj'ı geçtim
Geçerken sağlı sollu aynalara baktım - her günkü gibi -
Vitrinlere baktım, düğmelere, fremuarlara
Yukardaki taş heykelciklere baktım
Bakmasam ne yapacaktım, açılıp kapanmaya başladı dudaklarım
Gözkapaklarım
Açılıp kapanmaya
Açılan kapanan çözülen
Ne varsa duyuyordum kendimde
Balıkpazarı'na sa....................
<end>

<start>
Bilmez miyim hiç bütün bu sözler ne der ona
Bu sözler ve bu sözlerin içinde çırpınan uzaklıklar
Dolaşıyorum bir başıma, ortalıkta kimsecikler yok
Kıyılar da bomboş, kır yolları da
Soluğumu duyuyorum ara sıra, bir onu duyuyorum
Duymuyorum belki de, biliyorum yalnızca
Ayaklarımın altında yaban naneleri, kekikler
Yol kenarında bir kapı, tahta
Peki, kim yitirmiş evini, ya da
Hangi yitikle yok olmuş o yapı
Kimbilir
Vuruyorum yokuş aşağı, kıyıya
Bir taşın üstüne oturuyorum
Ben oturur oturmaz
Çıkıyor kuytularından bütün görünümler
Ve ufak bir oyun oynuyor bana doğa
Alıp alıp götürüyor gözlerimi bıkmadan
Kısalıp uzayan bir çift yılan balığını andıran gözlerimi
Güneşin şavkından yuvarlanan çakıllara
Tam o sıra bir vapur yanaşıyor iskeleye uzun sür....................
<end>

<start>
Niye ölmemeli öyleyse
Yaşamak mutlu bir devinimse.
Ölüsünü bekliyor Ruhi Bey
Bir yanda Ruhi Bey bir yanda ölü
Ve görmemek ister gibi ölüyü
Oturmuş bir iskemleye.
Ben ki bir ölüyü beklemekle geçirdim geceyi
Bir ölüyü ve ölünün bütün inceliklerini.
Getirdiler beni sayrılar evine bir sabah
Asansörle yukarı çıkardılar
Tertemiz bir yatağa yatırdılar - ben böyle istedim böyle oldu -
Oda numaran 283'dü aklımda doğru kaldıysa
Pencereden tepeler görünüyordu, bulutlar ve birtakım kuşlarla devinen tepeler
Yakınımdan geçiyordu bazı kuşlar da
Beyaz bir saat asılıydı duvarda. Duvarın her yerinden
Bembeyaz saatler asılıydı
Ve her şey o kadar beyazdı ki, ayrıntılar
Yılların eklem yerlerini gösteriyordu sanki
Ve bütün eklem yerlerinde koskocaman bir ölü
Ruhi Beyin ölüsü
Hepsi de ur gibi beni
Sarmıştı ur gibi Ruhi Beyi
O gün sigara içtim akşama kadar
- İkinci gün aldılar sigaramı -
Ve saatler biraz sarardı
Sarardı bütün ayrıntılar.
Ve otuz sekizin altına düşmedi ateşim
Yataktan kalkamadım
O gece uyuyamadım sabaha kadar
Koridorlarda ayak sesleri, bağrışmalar
Kapı gıcırtıları ve acayip sesler
Bilmem böylece kaça çıktı beklediğim ölüler.
Üçüncü gün kan şişeleri, tüpler, serumlar
Doktorlar, hasta....................
<end>

<start>
Bir mektup atanın o mektubu attıktan
sonraki şaşkınlığı
Izlemekse bir baki....................
<end>

<start>
Yok denecek bir şey ama var var
Yılan yılan çinkoya mavi
Damın altında kaç sıra tuğla eksik eksik
Niyedir bilmiyorum pencere koysak mıydı adını
Bir ördek, bir keçi yavrusuyla dışarısı
Gebe karnıyla bir kadının
Güneşin döndüğü tepsiye vurmuşlukla
Vay çiçekleri, kedileri bakmak bakmak yapan elim
Nedendir bilmiyorum ellerim tutsak mıydı.....................
<end>

<start>
-I-
O sabah, orada, bir başıma
Var mıydım, yok muydum, anlamıyordum ki
Kalakalmış gibiydim aklımda.
-II-
Yalnızken ve senden bu kadar uzakta
Öyle soğuk, öyle anlamsız ki her şey
Sevilen bir insan yü....................
<end>

<start>
Biz bu safak vaktinin neresindeyiz
Oyle bir umut gibi gelip gececek
Yalnizim, yalnizsin, bize kim gulumseyecek.
Ve onlar sevdasini soylemeden bir sokaga sapanlar
Iclerinde nane olan bir....................
<end>

<start>
Bu gemi ne zamandir burada
Coktan bosaltmis yukunu
Gece de olmus, rihtim da bombos
Mavi bir suyun dusunu uyutur bir tayfa
Arkada, guvertede
Ah, nere....................
<end>

<start>
Surayi goturun dedim onlara
Buraya da, burayi da
Alin goturun dedim
Cimenlerin tirse bugusunun ustunden
Tirse bugunun duslere degen ustunden
Duslerin aycicegi giysilerinin ustunden
O zaman anlatirim dedim onlara
Pencere onumun niye uctugunu.
Evet
Donup geliyor az sonra
Kolumun altina yerlesiyor
Kendisiyle yer degistirir gibi
Itiyorum onu, itiyorum, itiyorum
Butun zamanlar bitti diyorum-anlasa'ya-
Iki tek kiraz agaci kaldi yalniz
Iki te....................
<end>

<start>
Her sey o kadar anlamsizdi ki, yaz
Bunu bir daha pekistirdi
Avuclarimi sicak tutar, bulundururdum....................
<end>

<start>
Bir ölü nedir ki bir ölüm nedir
Acıyla kirlenmektir, acıya sevinmektir.
Siz bilirsiniz, isterseniz biraz gecikiriz
Gelmesine geliriz, birazcık gecikiriz
Ne kadar gecikirsek o kadar iyiyiz
Ben o kadar iyiyim.
Bir zamanlar hamaldım, çelenk taşırdım
En güzel çiçekleri ben sırtımda taşırdım
Caddelerden geçerdim, büyük vitrinlerin önünden
Serlerden bahçelerden güne damlardım
Renklere karışırdım, kentin ışıklarına
İçinden soyulan bir portakal gibi
Kendi içdenizlerimi öper okşardım
Süslenmiş gibi olurdum
Kokular içinde kalırdım.
Sonra bir gün çağırdılar
Sonra bir gün beni gene çağırdılar
Artık hep çağırdılar, dört kişi olduk
Dört kişi gerekliydi, dört kişi olduk
Ölüleri gördük, ölüler koltuktaydılar
Ölüleri gördük ölüler yatakta
Ölüler giyinik, ölüler çıplak
İşte biz dört kişi buna alıştık
Bizi alıştırdılar.
Omuzlarım kesik kesiktir, nasırlıdır
Her zaman bir ölü vardır omuzlarımda
O kadar ölü vardır ki her yanımda benim
- Ölüler içindeyim ölüler....................
<end>

<start>
Anlamadığım şu
Ben neden bir otel katibiyim
Eskiyim, renksizim, kimsesizim
Yontulmuş kalemlerden, sosisli sandviçlerden iğrenirim
Papazlardan, homoseksüellerden iğrenirim
Kız kurularından ve saldırgan dullardan
Ve yaşlı adamların sararmış dudaklarından
Ve deli saraylılardan, onların aybaşı kokularından
Kendimden kendimden
Ve nedendir ki ben
Sararmış bir sürahide kirli bir su gibi bekletirim.
Günlerden ne? Pazartesi İyi bilirim
Ama gün nedir bilmem
Çiylerle çiçeklerle çamlarla doldurulmuş gün
Göğsü bir martı göğsü gibi denizlere değen
Parklarda bahçelerde göz dolduran gün
Bir çocuğun gözlerinden gözyaşı içen
Sesini bir ayin gibi uzaklardan duyduğum
Gün nedir.
Kokular vardı ayrı ayrı, ben unutmuşum
Hepsi şimdi bir otelin kokusu
Kullanılmış çamaşırların ve bavulların kokusu
Ve telefonların ve kapısı açık helaların
Ve hasta soluklarının, tozlu yer halılarının
Sabahlara kadar yanan am....................
<end>

<start>
Hafifce isirilmis bir elmanin dilindeyim
Elmanin kokusundayim
Anisinday....................
<end>

<start>
Sonunu istemiyorum sessizliğin
Yokluğu istemiyorum bu akşamüstü çınlamasında
Yüzümü dizlerime....................
<end>

<start>
Yüzümü size çeviriyorum, siz misiniz? 
Elimi suya uzatıyorum, siz misiniz? 
Siz misiniz, belki de hi....................
<end>

<start>
Seni gunlere boldum, seni aylara
Daha yillara, yuzyillara bolecegim
Ve her zaman soyleyecegim ki beni anla
Boyle eskitilmis de olsa bu kalbi
Minesi çatlamış bir diş gibi durduracağım karşısında....................
<end>

<start>
Fethi Naci'ye
Geldin mi, iyi
Yollarından yürüyüsler sızdıran sonbahar
Bir tenhalığı eskisinden çok sezmeyi
Bakımsız bahçeler mi olur, büyük ahşap boş odaları mı olur
Ne olur
Ey bana sevmeme gücü veren güzellik
Eski bir kadını eski bir park kanepesinde bırakan sonbahar
Aldatılmış bir yüzü yağmur oluklarında
O yüz ki bir denizin tekrar tekrar bittiği
Gece yarısı kokularında
Yosunlu bir kıyıda ancak
Dilinde çakılların ve derinliğin en son tadı
İşte
Bir vakit daha geçti, şimdi ne yapsak
Ne yapsak, bir vakit geldi ve geçti
Ey bana sevmeme gücü veren güzellik
Sonbahar
Sen mi kaldın bir
Yok birşey yapacak.
Bin dokuz yüz yetmiş bir yazı, ey unutulmayan yaz
Bıraktığın gibi mi kalsak
Bir çiçek milyon kere katılaştı eridi
Açtı dağıldı
Yaşamadı hiç belki
Bir ışık olsun yakmadı
Tuzlu ve ıslak bir ışık
Tankerler geçti kıyılardan gene
Suyu zonklataraktan
Gül koktu saçlarında taşıdikları benzin
Senin saçlarında
Alnın üstünden kuzular inen bir tepe gibi eğildi
Boynun bir uçurumdan çekiliyormuş gibi gergin
Bitti o yaz, şimdi
Yerleşti çoktan
Bize sevmeme gücü veren güzellik.
Tenha bir meyhanede oturuyorduk sevgilim
İzmir'in eski rıhtımında
Bilirsin, severim çok İzmir'in eski rıhtımını
Hani bir çesit kuşlar vardır bulanık denizinin
İnsanlar gibi konuşur o kuşlar bazen
Ve unutulmuş diller gibi pek anlaşılmaz ne konuştukları
Millerce yıl öteden bir tenhalığı sözlendirirler
Hatırla
Ne demiştim o gün ben sana
'Her tenha semtte kurulmamış bir saat yakışır'
Benim o bunaltılı günlerimden kalma bir mısra
Ve sense b....................
<end>

<start>
Geceler gecmiyor ki, agir agir kaliyor
Hircin! siziyor camlardan deli
Cucelerse sarki soyluyorlar mutfakta
Dillerini catallariyla yirtara....................
<end>

<start>
Ask iyidir bak
Duyumunu artirir insanin
Hele don gomlek sabahlari
Tiras olacagini duyarsin
Yeni gomlegini giyecegin gelir
Bir yeni bicim eklersin insan olacaga
Masaya, merdivene, aynali dolaba
Derken ardindan sipin isi bi....................
<end>

<start>
Üçlükler I
Gülümse! gör olumsuz karşılığını bunu
İste
Lambalar, bardaklar, çiçekli güz sürahileri.
Üçlükler II
Günün ilk saatleri
İyi biliyorum, ilk saatlerini günün
Peki, nedir öyleyse bu sabah silintisi.
Üçlükler III
Hiçbir dilde söylenmemiş
Hiçbir dilde yazılmamış<....................
<end>

<start>
(X)
ben buyurum ne zaman her yerde hep deniz olana
yarisi kesik inceden bir parmakla
ondan ki yaslisiyim durup durup sevmenin
ondan ki coraklarda buyudum bir dil....................
<end>

<start>
Hele bir başlasın ılık yaz yağmurları, içimdeki çocuk! 
Hele bir kanatlansın ufuklar,
Hele bir içini çeksin orman,
Hele bir kere güneşler yansın,
Kertenkeleler üşümesin,
Hele bir kere toprak kansın,
Mevsim demlensin,....................
<end>

<start>
Yedi tepeye kurulmuş
       Pul pul....................
<end>

<start>
Yıldızların, çivilediğin yerdeler, 
Bulutların, eksik olmasınlar, 
Hep ayni minval üzere, senden gelip sana giderler.
Güneşin böler günlerimizi
Bir portakal gibi ortasından ikiye
Yarısını kulların yer, yarısını geceler.
Denizlerin....................
<end>

<start>
elmayı ikiye böldüler
 içinden kurt çıktığın gördüler
 ağacı lime lime dildiler
 böceğin halinden bildiler
 ferman padişahınsa dağlar bizimdir denildi
 dağların bağrı deşildi
 çözüldü mevsmlerin sırrı yaprak yaprak
 yedi kat yerin dibinden haber getirdi
 gözünü sevdiğim tohum, gözünü sevdiğim toprak
 kılı kırka yardılar oğul
 suyun sudan gizlisi kalmadı....................
<end>

<start>
Biz dünyadan gider olduk
Kalan....................
<end>

<start>
Dondurma kutusu üstünde
Üç kırmızı çiçek
Canımın içi kadar s....................
<end>

<start>
bu yürek, kahpe yürek, yetim yürek, yoksul yürek
hani şu uzun havalarda, bozlaklarda, mayalarda
iflah olmaz türkülerde tüten
hani şu insanı kahreden canım
kurşun misali delip geçen
kurşun misali çöken
bu yürek, yetim yürek, yoksul yürek
binbir yerinden yaralı, binbir yerinden yamalı yürek
bir yanı tanrı, bir yanı kul
bir yanı tezek, bir yanı gül
bizim insanlarımız oğul ne zaman gülecek?
bu yürek, yetim yürek, yoksun yürek
varımız, yoğumuz, malımız, mülkümüz, sermayemiz
canevine konan ilk taş
canevinden uçan ilk kuş
bu yürek, yetim yürek, yoksul yürek
bir yanı gül, bir yanı tezek
bizim insanlarımız oğul ne zaman gülecek?
ağlamak ayıp değil kana kana
ama gülmeyi unutmuşlar yüzlerine baksana
o canım sevinç pırıltısı düşmüş gözlerinden
paramparça, tuz buz
bizim insanlarımız böylesine karagülmezse
birimizden biri suçluyuz
peki neyleyip nidelim
alıp başımızı limon misali avuçlarımızın içine
kara kara düşünelim
bir ilimiz var adı Rize
durup dururken bir bardak ....................
<end>

<start>
Senin güllerin her yerde açar
Dağda, bayırda, kırda, bozkırda
Bozkır biraz şüpheli ama
Günlerden bir gün açar mı açar
Bozkır de....................
<end>

<start>
Susadım
Üç tane elma soydular,üç tane portakal
Nafile
Bir bardak suyun yer....................
<end>

<start>
Soyunsun gözlerimin cilasında
İçersinden aydınlanmış tarlalar
Soyunsun beyazlığı içlerinden gelen evler
Soyuns....................
<end>

<start>
Her şey çürüyor canım kardeşim bu dünyada
Hatıralar bile
O hatıralar ki kafatasından muhkem bir yerde saklıdırlar
O hatıralar ki tüyden hafif
Gök mavisinden....................
<end>

<start>
Kusura bakma
İçinde bulunduğum an
Bir yarın geçmişte neyley....................
<end>

<start>
Türküler bitti
Halaylar durdu
Horonlar durdu
Al damar, mor damar, şah damar sustu
Bahçeler put kesildi birer birer
M....................
<end>

<start>
Deniz dediğin bir tarladır
Gülü gül, dikeni diken, tohumu tohum
Toprak gibi verimli, toprak gibi cömert
Betine bereketine kurban olduğum
Deniz dediğin bir tarladır
Uçsuz bucaksız bir tarla
Göbeği insanlarla kesilmiş
Çilesi insanlarla
Deniz dediğin bir tarladır
Sözü pek, eli ağır
Dost gibi güldürür insanı
Dost gibi ağlatır.
Deniz dediğin bir tarladır
Anadır, babadır, kardeştir
İnsan eline hasret
İnsan eli değer değmez....................
<end>

<start>
Kimse bilmez can nerdedir
Can tükenir can tükenir
Saçımın t....................
<end>

<start>
Sılanın ufak tefek yolları
Ağrıdan sızıdan tutmaz elleri
Tepeden tırnağa şiir gülleri
Yiğitim aslanım aman burda yatıyor
Bugün efkarlıyım açmasın güller
Yiğitimden kötü haber verirler
Demirden döşeği taştan sedirler
Yatak diken diken yastık batıyor
Yiğitim aslanım aman burda yatıyor
Bir şubat gecesi tutuldu dilin
Silaha bıçağa varmadı elin
Ne ana ne baba ne kız ne gelin
Yiğitim aslanım aman burda yatıyor
Ne bir haram yedin ne bir cana kıydın
Ekmek kadar temiz su gibi aydın
Hiç kimse duymadan hükümler giydin
Yiğit....................
<end>

<start>
Ölümü zararsız bir mahlûk haline getirmek istediler
………………………………Göz yaşını icat ettiler.
Kimisi tuzunu az buldu kimisi çok,
………………………………Velhasıl beğenmediler.
Ölüme kardeş gibi ısınmak istediler; 
Kabristanın tuttul....................
<end>

<start>
Boş ver kafiyelere Reyis
Boş ver şiir yazmaya evlat
Otur da doğru dürüst
7 tane erik ağacının hikayesini anlat
Evimiz deniz kenarındadır Fındıklı’da
Ekmek paramız Beyoğlu’nda çıkar
Beyoğlu’na bir yokuştan çıkarız yirmi senedir
Yokuşun ortasında bir arsa
Arsanın ortasında yedi tane erik ağacı
Saydım yedi tanedir
Ne zaman yolum düşse
Erik ağaçlarını arar gözüm
Ya kedi yavruları gibi sırıl sıklam<....................
<end>

<start>
bir salkım üzüm bir bardak şaraba
ne kadar benzerse
bir nefes tütün bir demet yaprağa
ne kadar benzerse
nen var canım kardeş....................
<end>

<start>
Marifet hiç ezilmemek bu dünyada
Ama biçimine getirip ezerlerse....................
<end>

<start>
Yarab! İnsan oğullarından çektiğim yeter
Gök yüzünden benim hisseme düşeni ver
Altına dilediğim gibi ömrümü sereyim....................
<end>

<start>
Bütün kitapları yakmalı
Sevda üstüne ne söylemişlerse yalandır
Kitaplara göre insan
Karanlıkta yüzüne bin mumluk lâmba tutulmuş
Gözleri, yüreği kamaşmış insandır
Aptaldır, hastadır, kahramandır
Bütün kitapları yakmalı
Sevda üstüne ne söylemişlers....................
<end>

<start>
Gel benim üzüm yeşilim
Yandaki zeytine gidelim
Gel benim üzüm yeşilim
Çam ağacına gidelim
Zeytinin rüzgarı tir tir
Çam ağacınınki pir pir
Benimki oldum olası delidir
Gel benim üzüm yeşilim
Nar ağacına gidelim
Gel benim üzüm yeşilim
Trabzon üzümüne gide....................
<end>

<start>
Elemtere fiş
Kem gözlere şiş
Benim bir yarim var müthiş
Bazen yedi yaşında bazen yetmiş
Elemtere fiş
Kem gözlere şiş
Benim bir yarim var müthi....................
<end>

<start>
çok uzun anlatmak gerekti
ve biz, sadece ima ile geçtik
'yol verin sevdaya'
gördük ve yol verdik
acıdan kalkıp acıya
varan bir yol gibi
kendini göstere göstere
bir cihannüma ile geçtik
ve kalbimiz bize sahip çıkma....................
<end>

<start>
söylesem hüzün olur, söylemesem de hüzün;
zaten sözler de bezgin... kime anlatılsın?
âh, dil’den ürker olduk; kimse dil’in bir düğün
olduğunu bilmiyor; bir kenara atılsın
diye be....................
<end>

<start>
sen ilkyazı önce kendinde oluştur
ve sonra büyüt hiç solmayanı
bir dağ ki kendinden umulmayanı
senin yüzünden devşirip birden
ve en hoyrat, en sevecen
gözle....................
<end>

<start>
Zaman, dilsiz çocuk, Zaman...
bana neler söylemek istedin? 
sözcüklere yağan kar'dın
izini yitirdim bakışlarda
bir külün içinden okuyuşlarda
kar'dın, kend....................
<end>

<start>
bekleyen isterse beklesin...
beklerler... lambalar kuruyor;
gül, daha tohumdayken solmaktan
bıkmış; dallar, kusmuklu; bir vinç,
gitgide ağırlaşan, batan sokaktan
kendini....................
<end>

<start>
olum bir aşirettir doğuda
ay ışığı gülden hoyrat
golleri güzelden talandır
ve asi , durak bilmez ağıtlarıyla
uçsuz bucaksız turnalarını
kat kat gir bete durmuş evvel ba....................
<end>

<start>
sen bir yalnızlığı koşup gittin de 
bir yerde buluşulur diye, belki de...
elbet buluşulur, orda, o yerde...
bir hüzün töreniyle kutlanır
bulu....................
<end>

<start>
yalnızlık zamanlandı: önce aşk, sonra yaprak...
günler geçilecekler... atlar, gümüş yeleli
yüzünü aynalara, bir tek onlara bırak; 
sürünsün sirki aşkın, bak, seni görmeyeli
çok....................
<end>

<start>
Sen gittin gideli kuşlar anlamaz görünür
Her acıl....................
<end>

<start>
kent! işte orda! ölü doğmuş kelebek; 
gibi kanatlarıyla varoluş seni bekler...
lime lime sesiyle, âh, el bebek gül bebek
büyütülüp bugüne getirilmiş sözcükler...
şimdi art....................
<end>

<start>
ben kendime derinim, -sana! 
bir uzun 'kaybol! ' gibi olduğum; 
kalbim kül dağları, yüklenir
ateşten kayıklara odunum...
<end>

<start>
ay kanar, sevda akar, bir dağ
bir dağ kendini delerse
sesini yangına verse
o dağıdır acıların külhani
ve usul ucan şahin
kanadında bir cerag
v....................
<end>

<start>
sana da yas yaraştığı söylenir,öyle değil!..
birden bir dal kırılır,hani düşer ya suya,
sen o akarsusun...akma!..kendine eğil,
orda gördüğün dalı,ey solgun lavinia,
sanki tanı....................
<end>

<start>
su şafağa dönüşür ve güzün felsefesi
yaprağı akarına bırakmak
günün yasmağını örtünür bir tekke nefesi
gibi usulca açılır toprak
sesin kendini güle
ve gülün kendini sessizliğe dönüştürmesi
gibi kendi kendini yağmalayarak
odu....................
<end>

<start>
bir gol güle düşerse
gol değil de gül bulanır
gurbet sende pamuklarsa
gece aya oradan doğar
şiir acıya çullanır
ilkyaz düseli berid....................
<end>

<start>
yalnızlık kalıtımdır... aynalara bıraktım;
kim bakarsa onundur aynaya benden sonra....
âh, sözlerde açtığım yaraları kanattım;
durmadan arayarak tenimi sora sora
ona yıkt....................
<end>

<start>
hem aldanan hem aldatan
	olduğu zaman
	dilden
dilin güzüdür üşür
sözün yazına karşı
kuşlar kuşlarla örtüşür
bir yaprak bir yaprağa
	doğru uğulda....................
<end>

<start>
loş sandık odaları neden çekerdi beni? 
çok müphem bir loş sandık odaları neden çekerdi beni? 
çok müphem bir sadakor: kendi kendine saklı
bir aysar ürpertisi... geleni ve gideni
olmayan bir oda bu! belki....................
<end>

<start>
sümbül sinan! seni ağır
kuyulardan derledim; seni
Aşklara, aşklara yolladım
		ve tayy-ı zaman
güzleri vardır
işte bir söz ağarır dizelerde
bu ‘akşam’dır ve o’dur
sende kalan, sende kalan...
<end>

<start>
ben hep senden yanaydım; o bildiğim sebsefa,
sokak ilk göçebe yurdum olduydu hani; 
iste orda seninle gökyüzünü ilk defa
çökertip oturduyduk, kötücül ve yabani
bir bell....................
<end>

<start>
Elyazması acılar asilmiş duvarlara
Tezgahlar umutları daha da germiş
Dokurlar kenevirden ev resimleri
Uzun bir suskunl....................
<end>

<start>
'çöl' denilen o öyküyü
yazmak için konuşurken
sustum içimdeki türküyü...
<end>

<start>
bir dağın uzantısı olmak
sana yetmediği zaman
gör ki sıradağlar talanda...
sözlere bak, bağı çözük çiçekler
gibi ortada, dağılmış duruyor
nerdesin? hangisinde? solmakta mısın
                          doğrul....................
<end>

<start>
sular kayboldu büyüde, büyü tüldü tül
siyah, kendini gösteriyor, kapanır
yalnızlık dizlerine... gel, gömül
tenine... o tenin ki, Zaman’dır...
maide ve siy....................
<end>

<start>
sana sarı bir yaz gönderdim
onu bir Zaman gibi koynunda sakla
önce kuytular göle çekildi
ayrılık, ayrıldığın yerde değildi
herkes, artık, elbette
		dağ’dır biraz
ve sarı yaz senin perden
suya gömdün....................
<end>

<start>
bir kent, ayaklanmış, yürüyor sana doğru; 
onbinlerce yalnızlık... eprimiş ama kesif; 
aynalar aynalardan ürker olmuşken, soru
şu: ‘ben neden, biraz tuhaf, benden daha obsessif
bir....................
<end>

<start>
10. nazım hikmet
hüzün ki en çok yakışandır bize
belki de en çok anladığımız
biz ki sessiz ve yağız
bir yazın yumağını çözerek
ve olumu bir kepenek gibi örtüp üstümüze
ovayı köpürte köpürt....................
<end>

<start>
kuş uzuyor dizelerde
kalbimdir, 
üretir
dinleyin:
bir zamanlardı, dağlar
ve onların ardı
ve yabanıl bir akarsu
gibi d....................
<end>

<start>
9. mevtana hayder
güneş de batarken sararır
acılar kaldıysa dünden bugüne
elbet sorulacak bir hesap vardır
ve hüznü bir kirmen gibi eğirip
yükleyip türküleri tuz....................
<end>

<start>
bir gün yaprakları keşfedecekler
		derinin altında
keşfetmek? kuşkusuz, mutlaka...
		-niye olmasın?
bir kuğudan ötekine zeus
bir zeus’dan ötekine leda
geceleyin yolların birl....................
<end>

<start>
Ah nice bir uyursun, uyanmaz mısın? 
Göçtü kervan kaldık dağlar başında. 
Çağrışır tellallar inanmaz mısın? 
Göçtü kervan, kaldık dağlar başında.
Emir Hac göçeli hayli zamandır, 
Muhammed cümleye dindir, imandır. 
Delilsiz gidilmez, yollar yamandır, 
Göçtü kervan, kaldık dağlar başında.
Bülbül olup dost bağında ötegör 
İyi amellerle yükün tutagör 
Efendimin kervanına yetegör 
Göçtü kervan kaldık dağlar başında
Yunus sen bu dünyaya niye geldin? 
Gece gündüz Hakk'ı zikretsin dilin. 
Enbiyaya uğramaz ise yolun, 
Göçtü kervan, kaldık dağlar başında.
<end>

<start>
Müslümanlar zamâne yatlı oldu,
Helâl yenmez, haram kıymetli oldu.
Okuyan Kur’ân’a kulak tutulmaz,
Şeytanlar semirdi, kuvvetli oldu.
Harâm ile hamir tuttu cihânı,
Fesâd işler eden hürmetli oldu.
Kime kim Tanrı’dan haber verirsen,
Kakır bâşın salar huccetli oldu.
Şagird üstâd ile arbede kılar,
Oğul ata ile izzetli oldu.
Fakirler miskinlikten çekti elin,
Gönüller yıkıban heybetli oldu.
Peygamber yerine geçen hocalar,
Bu halkın başına zahmetli oldu.
Tutulmaz oldu Peygamber hadîsi,
Halâyık cümle Hak’tan utlu oldu.
Yunus, gel âşık isen tövbe et,
Nasûh’a tövbe ucu kutlu oldu.
<end>

<start>
Söylememek harcısı söylemeğin hasıdır
Söylemeğin harcısı gönüllerin pasıdır
Gönüllerin pasını gel sileyim der isen
Şol sözü söylegil kim sözün hülasasıdır
Kul'il hak-dedi Çalap sözü doğru diyene
Bu gün yalan söyleyen erte utanasıdır
Cümle yaratılmışa bir göz ile bakmayan
Şer'in evliyasıysa hakıykatte asidir
Şeriat haberini şerh ile aydam işit
Şeriat bir gemidir hakıykat deryasıdır
Ol geminin tahtası her nice muhkem ise
Deniz merci kat olsa tahta uşanasıdır
Bundan içeri haber işit aydayım ey yar
Hakiykatin kafiri şer'in evliyasıdır
Biz talip-ilimleriz aşk kitabın okuruz
Çalap müderris bize aşk hod medresesidir
Evliya safa-nazar edeli günden beri
Hasıl oldu yunus'a her ne kim veyasıdır.
<end>

<start>
Helal kıldı ma'şuka aşık kendi kanını
Ma'şuk nakşından okur aşk eri Kur'anını
Yardan ayrı olunca asılıp ölmek yeğdir
Aşık kendi bırakır boynuna urganını
Gitmez aşık gözünden hergiz ma'şuk hayali
Nitekim zilha verir Yusuf'un nişanını
Dirlik budur aşıka ma'şuk yolunda öle
Sorarlar ise aydam aşıkın burhanını
Belkıys ile Süleyman aşka düştü bir zaman
İsteyip bulmadılar bu derdin dermanını
Gökteki Harut Marut aşk için indi yere
Zühre yüzün görecek unuttu Rahman'ını
Güzaf görmen siz aşkı kime oğradı ise
Sultanı iltir baştan yitirir hanmanını
Ferhat bu aşk yolunda başın külünge tuttu
Hüsrev Şirin derdinden dosta verdi canını
Leyli'yle Mecnun işi acebdür ( ür ) bu halka
Abdürrezzak terk etti aşk için imanını
Zemane vefaları cefa gelir yunüs'a
Bir doğru yer bulucak fidi kılar canını
<end>

<start>
Çıktım erik dalına
Anda yedim üzümü
Bostan ıssı kakıyıp
Der ne yesin kozumu
Uğruluk yaptı bana
Bühtan eyledim ona
Çerçi de geldiaydur
Hani aldın gözünü
Kerpiç koydum kazana
Poyraz ile kaynattım
Nedir diye sorana
Bandım verdim özümü
İplik verdim cullaha
Sarıp yumak etmemiş
Becid becid ısmarlar
Gelsin alsın bezini
Bir serçenin kanadın
Kırk katıra yükledim
Çift dahi çekemedi
Şöyle kaldı kazını
Yunus bir söz söylemiş
Hiç bir söze benzemez
Münafıklar elinden
Örter mana yüzünü
<end>

<start>
Yar yüreğim yar, gör ki neler var,
Bu halk içinde bize gülen var.
Ko gülen gülsün, Hak bizim olsun,
Gaafil ne bilsin,Hakk'ı seven var.
Bu yol uzaktır menzili çoktur,
Geçidi yoktur derin sular var.
Girdik bu yola aşk ile bile,
Gurbetlik ile, bizi salan var.
Her kim merdane gelsin meydane,
Kalmasın cana kimde hüner var.
Yunus sen bunda meydan isteme,
Meydan içinde merdaneler var.
<end>

<start>
Yarab bu ne derttir derman bulunmaz
Yar bu ne yaradır merhem bulunmaz
Benim garip gönlüm aşktan usanmaz
Varıp yare gider hiç geri dönmez..
Aşık olan gönül aşktan usanmaz
Ahiret korkusun bir pula saymaz
Aşk pazarıdır bu canlar satılır
satarsın bu canı hiç kimse almaz..
(dönüpte bakmaz)
Döne döne binbir öğüt verirler
Dünya malı ile gözün boyarlar
Aşık öldü deyu sala verirler
Ölen hayvan olur, Aşıklar ölmez.
<end>

<start>
***
Dervişlik der ki bana 
Sen derviş olamazsın..
Gel ne diyeyim sana
Sen derviş olamazsın..
***
Dövene elsiz gerek 
Sövene dilsiz gerek
Sen derviş olamazsın..
Derviş gönülsüz gerek
***
Derviş yunus gel imdi
Ummanlara dal imdi
Ummana dalmayınca
Sen derviş olamazsın.
***
<end>

<start>
Tabtuk dergahından feyizler alan, 
Yanan Yunus idi,o derviş Yunus... 
Gönlünü derya,ummanlara salan, 
Dalan Yunus idi,o derviş Yunus... 
*** 
Gezer idi; iki Arşı alayı, 
Sevgi ile yoğururdu mayayı, 
Barış, Hoşgörü bir edip davayı, 
Bulan Yunus idi,O derviş Yunus 
*** 
Yetmiş üçe hep, bir nazar eyleyen, 
Herdem Hakkı hakikatı söyleyen , 
Aşk elinden kendin heder eyleyen, 
Kanan Yunus idi, o dervişYunus ... 
*** 
O bilmezdi kin ile kem hiddeti, 
Diler idi;Kahhar Haktan mededi, 
Şu fani dünyaya mehil vermedi, 
Canan Yunus idi,O derviş Yunus. 
***
Aşık Çağlari 
Amsterdam - Hollanda
<end>

<start>
Aşk bezirganı, sermaye canı
Bahadır gördüm, cana kıyanı
Zehi bahadır can terkin urur
Kılıç mı keser himmet giyeni
Kamusun bir gör, kemterin er gör
Alu görmegil, palas giyeni
Tez çıkarırlar fevkal'ulaya
Bin İsa gibi dünya yakanı
Tez indirirler tahtesseraya
Bir Karun gibi dünya kovanı
Aşık olanın nişanı vardır
Melamet olur belli beyanı
Zühdüm var deyu ta'n eylemegil
Merdut ederler mağrur olanı
İlmim var deyu mağrur olmagil
Hak kabul etti kefen soyanı
Atlası kodu, abalar geydi
İbrahim Ethem Sırdan duyanı
Çün Mansur gördü, Ol benem dedi
Od'a yaktılar, işittik anı
Od'a yandırdın, külün savurdun
Öyle mi gerek Seni seveni
Zinhar ey Yunus, gördüm demegil
Od'a yakarlar gördüm deyeni
<end>

<start>
Sabah mezarlığa vardım, 
Baktım herkes ölmüş yatar, 
Her biri çâresiz olup, 
Ömrünü yitirmiş yatar.
Kimi yiğit, kimi koca, 
Kimi vezir kimi hoca, 
Gündüzleri olmuş gece, 
Karanlığa girmiş yatar.
Vardım onların katına, 
Baktım ecel heybetine, 
Ne yiğitler muradına, 
Daha ermemiş yatar.
Nicelerin bağrın deler, 
Kurtlar üstünde gezeler, 
Gepegencecik tâzeler, 
Gül gibice solmuş yatar.
Yarı kalmış tüm işleri, 
Dökülmüş inci dişleri, 
Dağılmış sırma saçları, 
Hep yerlere düşmüş yatar.
Çürüyüp durur tenleri, 
Hakka ulaşmış canları, 
Görmez misin sen bunları? 
Nöbet bize gelmiş yatar.
<end>

<start>
Gel ey kardeş, Hakkı bulayım dersen, 
Bir kamil mürşide varmasan olmaz, 
Resulün cemalini göreyim dersen, 
Bir kamil mürşide varmasan olmaz.
Niceler gittiler mürşid arayı, 
Arayanlar buldu derde devayı, 
Bin kez okur isen aktan karayı, 
Bir kamil mürşide varmasan olmaz.
Gel şimdi kardeşler gidelim bile, 
Nice aşıkların bağrını dele, 
Cebrail delildir, Ahmet'e bile, 
Bir kamil mürşide varmazsan olmaz.
Kadılar mollalar cümle geldiler, 
Kitapların hep bir yere koydular. 
Sen bu ilmi kimden aldın dediler. 
Bir kamil mürşide varmasan olmaz.
YUNUS EMRE bunda mana var dedi, 
Bir kamil mürşide sen de var şimdi, 
Hazret Musa'ya Hızır'a var dedi, 
Bir kamil mürşide varmasan olmaz.
<end>

<start>
Acep şu yerde var m'ola
Şöyle garip bencileyin
Bağrı başlı gözü yaşlı
Şöyle garip bencileyin
Kimseler garip olmasın
Hasret odına yanmasın
Hocam kimseler duymasın
Şöyle garip bencileyin
Nice bu dert ile yanam
Ecel ere bir gün ölem
Meğerki sinimde bulam
Şöyle garip bencileyin
Gezdim Urum ile Şam'ı
Yukarı illeri kamu
Çok istedim bulamadım
Şöyle garip bencileyin
Söyler dilim ağlar gözüm
Gariplere göynür özüm
Meğerki gökte yıldızım
Şöyle garip bencileyin
Bir garip ölmüş diyeler
Üç günden sonra duyalar
Soğuk su ile yuyalar
Şöyle garip bencileyin
Hey Emre'm Yunus biçare
Bulunmaz derdine çare
Var imdi gez şardan şara
Şöyle garip bencileyin
<end>

<start>
Ağla gözüm ağla, gülmezem ayruk
Gönül dosta gider, gelmezem ayruk
Ne gam bunda bana, bin gez ölürsem
Anda ölüm olmaz, ölmezem ayruk
Yansın canım, yansın aşkın oduna
Aksın kanlı yaşım aksın, silmezem ayruk
Göyündüm aşk ile, ta kül olunca
Boyandım rengine, solmazam ayruk
Beni irşat eden mürşid-i kamil
Yeter, bir el almazam ayruk
Varlığım yokluğa denişmişem ben,
Bugün, cana, başa kalmazam ayruk
Fenadan bekaya göç eyler olduk
Yüneldim şol yola, dönmezem ayruk
Muhabbet bahrinin gavvası oldum,
Gerekmez, Ceyhuna dalmazam ayruk
Dilerim fazlından ayırmayasın
Hocam, senden özge sevmezem ayruk
Söyler aşık dilinden bunları Yunus
Eğer aşık isem, ölmezem ayruk
<end>

<start>
Taştın yine deli gönül
Sular gibi çağlar mısın
Aktın yine kanlı yaşım
Yollarımı bağlar mısın
Nidem elim ermez yâre
Bulunmaz derdime çare
Oldum ilimden avare
Beni bunda eğler misin
Yavı kıldım ben yoldaşı
Onulmaz bağrımın başı
Gözlerimin kanlı yaşı
Irmağ olup çağlar mısın
Ben toprak oldum yolunda
Sen aşırı gözetirsin
Şu karşıma göğüs geren
Taş bağırlı dağlar mısın
Harami gibi yoluma
Aykırı inen karlı dağ
Ben yârimden ayrı düştüm
Sen yolumu bağlar mısın
Karlı dağların başında
Salkım salkım olan bulut
Saçın çözüp benim içün
Yaşın yaşın ağlar mısın
Esridi Yunus'un canı
Yoldayım illerim kanı
Yunus düşte gördü seni
Sayru musun  sağlar mısın
<end>

<start>
Sabahın sinleye vardım gördüm cümle ölmüş yatar
Her biri bi çare olmuş ömrün yayı varmış yatar
Vardım bunların katına baktım ecel heybetine
Nice yiğit muradına eremeyiben ölmüş yatar
Yemiş kurt kuş bunu keler nicelerin bağrın deler
Şol ufacık na-resteler gül gibice solmuş yatar
Tuzağa düşmüş tenleri hakka ulaşmış canları
Görmezmisin sen bunları sıra bize gelmiş yatar
Esilmiş inci dişleri dökülmüş sarı saçları
Hepsinin bitmiş işleri emr-ü nemde ermiş yatar
Elleridir kınalı hep karavaşları şeker-leb
Kargı gibi uzun boylu gül yüzlü güzeller yatar
El bağlamıştır çoğusu hep Allah'tandır umusu
Taze kızdır kimisi alınmadan çoklar yatar
Gitmiş gözünün karası hiç işi yoktur durası
Kefen bezinin paresi sönüğe sarılmış yatar
Yunus gerçek aşık isen mülke suret bezeme gil
Mülke suret bezeyenler kara toprak olmuş yatar.
<end>

<start>
Miskinlikte buldular kimde erlik var ise
Merdivenden ittiler yüksekten bakar ise
Gönül yüksekte gezer dem be-dem yoldan azar
Dış yüzüne o sızar içinde ne var ise
Ak sakallı bir koca bilemez hali nice
Emek yemesin hacca bir gönül yıkar ise
Sağır işitmez sözü gece sanır gündüzü
Kördür münkirin gözü alem münevver ise
Gönül çalab'ın tahtı gönüle çalab baktı
İki cihan bed-bahtı kim gönül yıkar ise
Sen sana ne sanırsan ayrığa da onu san
Dört kitabın ma'nisi budur eğer var ise
Bildik gelenler geçmiş konanlar geri göçmüş
Aşk şarabından içmiş kim ma'ni duyar ise
Yunus yoldan azıban yüksek yerde durmasın
Sinle sırat görmeye sevdiği didar ise
<end>

<start>
Severim ben seni candan içeri, 
Yolum ötmez bu erkandan içeri.
Nereye bakar isem dopdolusun, 
Seni kanda koyam benden içeri!
O bir dilberdürür yoktur nişanı
Nişan olur mu nişandan içeri.
Beni benden sorman, bende değülüven, 
Suretim boş yürür dondan içeri.
Beni benden alana ermez elim, 
Kadem kim basa sultandan içeri.
Tecelliden nasib erdi kimine, 
Kiminin  maksudu bundan içeri.
Kime didar gönülden şule değse
Onun şulesi var, günden içeri.
Senin aşkın beni benden alıptır, 
Ne şirin dert bu;  dermandan içeri.
Şeriat, tarikat yoldur varana, 
Hakikat, marifet, andan içeri.
Süleyman kuş dilin bilir dediler
Süleyman var Süleyman'dan içeri.
Unuttum, din-diyanet kaldı benden.
Bu ne mezhepdürür, dinden içeri.
Dinin terkedenin küfürdür işi, 
Bu ne küfürdür, imandan içeri.
Geçer iken, Yunus, şeş oldu dosta, 
Ki kaldı kapıda andan içeri...
<end>

<start>
Yemen illerinde Veysel Karani
Rumda Acemde aşık olduğum,
Yemen illerinde Veysel Karani
Hak peygamber sevdi ve dostum dedi
Yemen illerinde Veysel Karani
Anasından doğup dünyaya geldi
Melekler altına kanadın serdi
Resulün hırkasını tacını giydi
Yemen illerinde Veysel Karani
Erenler önünde kemer belinde
Ak nurdan beni var o sağ elinde
Veys Sultan derler hak divanında
Yemen illerinde Veysel Karani
Sabah namazını kılıp giderdi
Gizlice Rabbine niyaz ederdi
Anın işi güçü deve güderdi
Yemen illerinde Veysel Karani
Bin deveyi bir akceye güderdi
Onun da nısfını zekat ederdi
Develer bileşince tevhid ederdi
Yemen illerinde Veysel Karani
Elinde asası hurma dalından
Eyninde hırkası deve yününden
Asla hata gelmez onun dilinden
Yemen illerinde Veysel Karani
Yastığı taş idi döşek postu
Cennetlik eylemek ümmeti kastı
Hakkın sevgilisi habibin dostu
Yemen illerine Veysel Karani
Anasından destur aldı durmadı,
Kabe yollarını geçti boyladı
Geldi o Resulu evde bulmadı
Yemen illerinde Veysel Karani
Peygamber mescidden evine geldi
Veysin nurunu kapıda gördü
Sordu Aişeye eve kim geldi
Yemen ellerinde Veysel Karani
Yunus eydürgelin biz de varalım
Ayağın tozuna yüzler sürelim
Hak nasip eylesin komşu olalım
Yemen illerinde Veysel Karani.
Yunus Emre
<end>

<start>
Sözüm el gün için değil
Sevenlere bir söz yeter
Sevdiğimi söylemezsem
Sevmek derdi beni boğar
Taş yürekte ne biter
Dilinden ağu tüter
Nice yumşak söylese
Sözü savaşa benzer
<end>

<start>
Anmazmısın sen şol günü cümle alem uryan ola
Ne ata oğula baka ne kardaştan derman ola
Dağlar yerinden ayrıla heybetinden gök yarıla
Yıldızın bendi kırıla yere düşe perran ola
Malik tamuya çağıra zebaniler saf saf dura
Korkusundan yer yarıla titreyü ben hayran ola
Malik eder hey hey tamu kıyameti gördün ya'ni
Asileri getireler gire sende perran ola
Zebaniler yetip tuta getüre tamuya ata
Derü yanup sökük tuta dün gün işin efgan ola
Yunüs senin ki bu sözün kan yaşıla doldu gözün
Ol hazrete tuta yüzün yine derman andan ola
<end>

<start>
İstediğimi buldum eşkere can içinde
Taşra isteyen kendi kendi nihân içinde
Kâim durur ırılmaz onsuz kimse dirilmez
Adım adım yer ölçer kendi revân içinde
Bu tılsımı bağlayan cümle dilde söyleyen
Yere göğe sığmayan girmiş bu cân içinde
Uğru olmuş uğrular kendi kendini çalar
Sahne kendisi olmuş kendi zindân içinde
Tutun diye çağırır uğru dahi çığırır
Bu ne acâib uğru bu çağıran içinde
Siyaset meydanında galebeden bakan ol
Siyaset kendi olmuş girmiş meydân içinde
Kudret kılıcın almış nefsin boynuna çalmış
Nefsini tepelemiş elleri kân içinde
Sayrı olmuş iniler Kur'ân ününü dinler
Kur'ân okuyan kendi kendi Kur'ân içinde
Bu tılsımı bağlayan cümle dilde söyleyen
Yere göğe sığmayan girmiş bu can içinde
Yüce yüce arş düzer kend'özün anda bezer
Gör nice cevlân eder hırka pilân içinde
Türlü türlü imâret köşk ü saray yapan ol
Kara nikâb tutunmuş girmiş külhân içinde
Baştan ayağa değin Hak nûru seni tutmuş
Hak'dan ayrı ne vardır kalma gümân içinde
Bir isen birliğe bak ikiyi elden bırak
Bütün mana bulasın sıdk u îmân içinde
Girdim gönül şehrine daldım onun bahrîne
Aşk ile seyrederken iz buldum cân içinde
O izi ben izledim sağım solum gözledim
Çok acâibler gördüm yoktur cihân içinde
Şâh oluban oturur kula buyruk tutdurur
Fermânını buyurur küfr-i fermân içinde
Yûnus senin sözlerin ma'nîdir bilenlere
Söyleyeler sözünü devr-i zamân içinde
<end>

<start>
Yar yüreğim yar
Gör ki neler var
Bu halk içinde
Bize güler var
Kon gülen gülsün
Hak bizim olsun
Gâfil ne bilsin
Hak'kı sever var
Bu yol uzaktır
Menzili çoktur
Geçidi yoktur
Derin sular var
Girdik bu yola
Aşk ile bile
Gurbetlik ile
Bizi salar var
Her kim merdâne
Gelsin meydâne
Kalmasın câne
Kimde hüner var
Yunus sen bunda
Meydan isteme
Meydan içinde
Merdâneler var
<end>

<start>
İster idim Allah'ı buldum ise ne oldu
Ağlar idim dün ü gün güldüm ise ne oldu
Erenler meydanında yuvarlanır top idim
Padişah çevganında kaldım ise ne oldu
Erenler sohbetinde deste kızıl gül idim
Açıldım ele geldim soldum ise ne oldu
Alimler ulemalar medresede buldusa
Ben harabat içinde buldum ise ne oldu
İşit Yunus'u işit yine deli oldu hoş
Erenler manisine daldım ise ne oldu
(İstanbul,22.11.2000)
<end>

<start>
İçin dışın mundar iken 
dost neylesin senin ile 
gözün gönlün nefsi hava 
Aşk neylesin senin ile
Zakir ile yoldaş olup 
Sadıklara yar olmadın 
olmaz yere verdin gönül 
Dost neylesin senin ile
Dünya gözün ruşen edip 
Gönül gözün kör eyledin 
Zulmet dolucak gönlüne 
Nur neylesin senin ile
Gerçek ere derviş gerek 
Doldu cihan dava ile 
Duydun ise aslın işi 
Kal neylesin senin ile
Dostlugu sanma hemen 
olur suret dizmek ile 
Dilde ise senin işin 
Hal neylesin senin ile
Dostun hoş derdi ile 
merdana sür devranını 
dost değilsen dost yolunda 
Ar neylesin senin ile!
<end>

<start>
Acep bu benim canım azad ola mı Ya Rab
Yoksa yedi Tamu’da yana kala mı Ya Rab
Acep bu benim halim yer altında ahvalim
Varıp yatacak yerim akrep dola mı Ya Rab
Allah olıcak kazı bizden ola mı razı
Görüp Habibi bizi Şefi ola mı Ya Rab
Can hulkuma geldik de Azrail’i gördük de
Ya canımı aldık da asan ola mı Ya Rab
Yunus kabre vardık da Münkür-Nekir geldik de
Bana sual sordak da dilim döne mi Ya Rab
<end>

<start>
Evvel benem, ahir benem
Canlara can olan benem
Azıp yolda kalmışlara
Hızır meded eren benem
Bir karara tuttum karar
Sırrıma benim kim erer
Gözsüz beni nerde görür
Gönülde gizlenen benem
Kün deminde nazar eden
Bir nazarda dünya düzen
Kudretinden han döşeyen
Aş nöbetin vuran benem
Düz döşedim bu yerleri
Baskı kodum bu dağları
Sayvan gerdim bu gökleri
Göğü tutup duran benem
Dahi acep aşıklara
ikrar-u din, iman oldum
Halkın gönlünde küfr ile
İslam ile iman benem
Halk içinde dirlik düzen
Dört kitabın doğru yazan
Ak üstüne kara dizen
O yazılan Kur'an benem
Dost ile birliğe yeten
Buyruğu ne ise tutan
Mülk bezeyip dünya düzen
O bahçevan heman benem
Diller damaklar şaşıran
Aşk kazanını taşıran
Hamza'yı kaftan aşıran
O ağulu yılan benem
YUNUS değil bunu diyen
Kendiliğidir söyleyen
Kafirdürür inanmayan
Evvel ahir heman benem
<end>

<start>
Cennette huriler gezer, 
Huriden ahdim geçer.
Ahde hikmet ne gerek, 
Gönlümden Yunus geçer.
Şol dağdan ırmak akar, 
Irmaktan bahtım geçer.
Bahta hayret ne gerek, 
Gönlümden Yunus geçer.
Beytullah’a güneş doğar, 
Güneşten cânım geçer.
Câna zulmet ne gerek, 
Gönlümden Yunus geçer.
Selçuk Uzman tarafından Yunus'a yazılmıştır...
<end>

<start>
Karaman da varlık dolu, Nurlanmıştır güzel yolu, 
Aşıklar Yunus’un oğlu, Karaman da, Larende de... 
*** 
Karaman da sağlık düzen, Görsün Aşıkların gezen, 
İlim yollarında özen, Karaman da Larende de... 
*** 
Karaman da çok Erenler, Mevlanayla hay dönerler, 
Kültür sanatı severler, Karaman da Larende de... 
*** 
Karaman’ın çok güzeli, Sazları okur gazeli, 
Sadıklar gelmiş ezeli, Karaman da Larende de 
*** 
Karaman da Yunus Hocam, Mehmet Beyim Lisan Amcam, 
Mevlevi der gülüm goncam, Karaman da Larende de... 
*** 
Aşık Mevlevi hep ağlar, Yunus un yolunda çağlar, 
Ne güzeldir bahçe bağlar, Karaman da Larende de. 
***
Aşık Mevlevi
Kaydeden: Erdal Canbulat - e.canbulat@chello.nl
<end>

<start>
Yort ey gönül sen bir zaman asude farığ hoş yürü
Korkma kayıkma kimseden gussa vu gamdan boş yürü
Hakıykata bakar isen nefsin sana düşman yeter
Var imdi nefsin ile uruş savaş tokuş yürü
Nefstir eri yolda koyan yolda kalır nefse uyan
Ne işin var kimse ile nefsine kakı boş yürü
Diler isen bu dünyanın şerrinden olasın emin
Terkeyle bu kibr u kini hırkaya gir derviş yürü
İster isen bu dünyede ebedi sarhoş olasın
Aşk kadehin dolu getir oniki ay sarhoş yürü
Kimse bağına girmegil kimse gülünü dermegil
Var kendi ma'şukun ile bahçede ol alış yürü
Gönüllerde iğ olma gil mahfillerde çiğ olma gil
Çiğ nesnenin ne dadı var gel aşk oduna piş yürü
Yunus imdi hoş söylersin dinleyene şerheylersin
Halka nasihat satınca er ol yoluna koş yürü
<end>

<start>
Ey sen
Ki şimdi şüpheli bir şekl-i pür-hayâl oldun 
Bu semâ-yı mesânın altında! 
Gecenin mevti ufku bağlamadan
Susmadan her teneffüs-i zinde.
Ey sen
Ki sönmemiş zer-i zülfünde son ziyâ-yı nehâr,
Bu genç elinle bu yorgun cebîn-i lâlimi sar,
Ve sonra git. Bana bî-va’d olan bu yollar hep
Adımlarınçün açılmış pür-incilâ vü zeheb…
Bırak leyâle bu cism-i garîb ü merdûdu,
Dizim eğildi; soğuk bir deniz gibi zulmet
Ağır ağır boğuyor bende ömr-i bî-sûdu.
Diken ve taşları üstünde bir çetin râhın
Dağıldı nesc-i harîr-i ümîd-i mahrûmum
Ve mutlaka gelecek gölgelerle şimdi ölüm…
Lâkin sen 
Ki gözlerinde güler nûru bir gümüş mâhın
Eğilme, git
Ve eyle gölgede pâ-yı şebâbını tesbît…
Beni bir tûde eyleyen zulmet
Sana hüsn-i hayâli nakşedecek:
Oldu çeşmin nücûm ile mâlî, 
Onların iştiâl-i seyyâli
Seni gûyâ karanlık üstünde
Etti bir heykel-i ziyâ gibi hâk.
Sen git 
Ve eyle da’vet-i iklîm-i rûhuna rağbet.
Bu yol, bu yol, bu derin yol ki dâimâ mümted
Bu yol uzun ve benim dizlerim eğildi; gözüm
Kapandı. Da’vet-i yeldâla titriyor rûhum; 
Bırak ve git, beni mevt-i leyâle tevdî et.
Büyük, derin ve soğuk bir deniz gibi zulmet
Etti eşkâl-i arzı bî-hareket,
Ve döktü rûhuma rü’yâya benzeyen bir mevt 
Büyük, derin ve soğuk bir deniz gibi zulmet:
Lâkin sen
Dudakların yine pür-hande, gözlerin pür-zer
Saçın nücûm ile meşbû’ u müştail, yine ter 
Bırakma rûhunu düşsün bu öldüren hisse,
Ve git
Ve eyle gölgede pây-ı ümîdini tesbît…
O belde-i zer ü hülyâda bekleyen gözler
“Nerde? ” derlerse,
“Ne oldu, nerde o? ” derlerse, âh o gözler eğer, 
Miyâh-ı sâyede mevt-i fecî’imi anlat.
<end>

<start>
Bir gün 
Akşamın ölgün 
Duran o namütenahi ziya denizlerine
Gark olan eşcar, 
Gark olan ovalar 
Oluyorken sükut ü hüzne makar 
Geldin alam-ı kalbi teskine
Ey şebabın hayal-ı cavidi, 
O melul akşamın havası kadar 
Gelişin bir sükun-ı saridi...
<end>

<start>
Kadın nedir? .. O münevver menekşedir ki uçar,
Samîm-i hüsn-ı bahârında hande-i âfaak,
Çiçek nedir? .. O da bir aşk-ı mütebessimdir ki
Şemîm-i rûh-ı behîminde bir kadınlık var! ..
Çiçek meâl-i ebedden terekküb etmiş ise,
Kadın hayâl-i ezelden temessül etmiştir.
Bu mâh ü mihre mutâbık bir teşâbühtür; 
O, rûh-ı rikkate âit, bu kalbe ait ise…
Kadın, semâ; o da bir nuhbe-î tesellîdir,
Kadın, çiçek, o da bir hande-î nihânidir; 
Bu iki rûh-ı nefîsin meâli sevdâdır! ..
Bu cân-rübâ, bu iki Zühre, böyle hem-dil iken,
Sezâ mıdır ki demek aşka, sen çiçeksin, sen; 
Sezâ mıdır ki demek her şeye kadınlıktır? ..
(Göl Saatleri, 1921)
<end>

<start>
Ve ansızın suya etmekle mâh-ı dûr sukut
Miyâh-ı rûhumu andırdı safha-yı tâlâb:
O rûh içinde muzî bir garip nilüfer
Bütün elemlerin üstünde müncelî ter ü tâb...
<end>

<start>
Yine kış,
Yine şems-i mesâda, ah o bakış,
Yine yollarda serseri dolaşan
Aşiyansız tuyûr-ı pür-nâliş...
Tehi kalan ovalar
Sükût eder sanılır mevsimin gumûmuyla
Harab olan sarı yollarda kalmamış ne gelen,
Ne giden,
Şimdi yalnız kavâfil-i evrâk
Mütemâdi sürüklenir bir uzak
Ufk-ı pür-ıztırâb u nevmide.
Yine kış, yine kış,
Bütün emelleri bir ağlayan duman sarmış...
<end>

<start>
Mahmûr, muzî, mâ-ı, derin bir şeb-i nîsân
Olmuştu nücûmiyle miyâh-î dile rîzân
Dallardan uçan ıtr-ı bahâr-î mütefekkir
Dökmüştü o solgun şebe hulyâ, emel ü Şi’r.
Sesler, gülüşür sâyede, sevdâ ile bî-hûş,
Bâd anları eylerdi nevâzişle der-âğuş.
Bir cism-i perestîdeyi kalb üstüne sarmak
Hırsîyle başım sıtmalı, gözler kuru, parlak,
Eller asabî, hıçkırarak sâhile indim,
Karşımda deniz… Göklerin altında gezindim.
Ey sen ki uzaktan mütebessim, heves-âmûz
Olmuş şeb-i ömrümde nigâhın bana merkûz,
Leyl işte, sükût işte… Yed-i sâhir[10]-i nîsân,
Dökmüş suya ezhâr-ı ziyâ, dillere nîrân; 
Olmuş denizin rûhu semâlarda hem- âğuş,
Bin bûseyi tanzîr ile encüm suya dolmuş; 
Eşcâr ü havâ gölgede sessiz sarışır, gel! 
Gel, yalnızım ey, beklenilen hüsn-i muhayyel!
Ey çeşm-i siyah, ey dağınık zülf-i şeb-engîz,
Ey leb ki eder âteşi her cinneti tecvîz,
Ey sîne ki âlâmımı tenvîm edeceksin,
Ey rûh-ı heves, rûh-ı ziyâ, rûh-ı mehâsin
Gelsen ve bu hicrânı, bu âlâmı bitirsen,
Sen anlayacaksın beni ey rûh-ı ziyâ sen! ..
Kendimle bütün bunları tekrâr ediyordum,
Doğmuştu kamer, şimdi uzaklardaki mağmûm
Dağlardan açık ra’şeler elvâha dağılmış,
Sarmış dil-i eşyâyı heves, bûsiş ü hâhiş.
Hep çift idi karşımda: Kamer, encüm ü eşcâr,
Bendim yalnız ordaki bî-hemser ü bîdâr; 
Durgun suya baktım ve dedim: Ah ölebilsem,
Mâdâm ki yok ağlayacak mevtime kimsem! ..
(Göl Saatleri, 1921)
<end>

<start>
Hicrân-ı muhîtât solmuş, sarı, çıplak,
Râkid, ölü bir havza düşen bir kuru yaprak
Sessizce nasıl izler açar, sîne-i mâda,
Ey tûde-i nûr-ı elem, ey çehre-i sâde,
Bir göl gibi durgun uyuyan rûhuma nûrun
Aktıkça o sâkin suda her lem’a-i dûrun
Bir çîn-i felâket gibi ra’şeyle genişler…
Ey eski kamer, ey ezelî rûh-ı münevver,
Sen şimdi bu tüllerle muhîtâtı sararken,
Nûrunda tesellî bütün âlâma koşarken,
Yalnız bu derin gölde senin açtığın izler,
Bir gizli gamın şehka-ı seyyâlini gizler…
Bir göl ki semâsında ne âhenk, ne de sâye
Vermez o büyük uzlete bir hadd ü nihâye;
Gençlik ve emel hüzn-i civârında dikendir,
Üstünde esen nefhada bir girye nihendir.
Tülden ve buluttan ve bütün sîm ü semenden,
Bir hâb-ı serâbî dökülürken yere senden,
Sen her suda bir başka güzellikle doğarsın,
Sen her suda bir başka ziyâ, başka kamersin;
Ormanların âğûş-ı sükûtundan akan âb,
Senden alır âhengine bir girye-i bî-tâb;
Göller ki öper hüsnünü yalnız leb-i sâye
Feyzinle dalar hâb-ı şeb-âvîz-i semâye;
Sevdâlara bir cennet olan sâyeli göller,
Altında senin hüsn-i esâtîr ile titrer…
Rûhumda, fakat, her dökülen katre-i nûrun,
Yalnız bir ölüm, bir ebedî mâtem-i dûrun,
Nîlüfer-i giryânını, ey mâh-ı münevver,
Ezhâr-ı leyâlî gibi rü’yâ ile besler…
<end>

<start>
Bir lamba hüzniyle
Kısıldı altın ufuklarda akşamın güneşi; 
Söndü göllerde aks-i girye-veşi
Gecenin âvdet-i sükûniyle..
Yollar
Ki gider kimsesiz, tehî, ebedi,
Yollar
Hep birer hatt-ı pür sûkt oldu
Akşamın sine-i gubârında.
Onlar
Hangi bir belde-i hayâle gider,
Böyle sessiz ve kimsesiz şimdi?
Meftûr
Ve muhteriz yine bir 
nefha-i hayâl esiyor; 
Bu nefha dalları bîtâb ü bîmecâl uyutur.
Sonra eyler giyâhı nâlende,
Sonra âgûş-ı ufk içinde ölür...
Ey kalb! 
Seni öldürmesin bir sâye-i şeb,
İşte bir dest-i sâhir ü mahfî
Sana nûr-ı nücûmu indirdi.
Kuruldu işte, mesâfât içinde, lâl-i mesâ
Bütün meâbid-i hiss ü meâbid-i hülyâ
Bütün meâbid-i meçhule-i ümîd-i beşer...
Gurûb içinde bir eşkâl-i bîhudud-ı zeheb
Zücâc-ı san'at ü fikretle yükselirler hep; 
Büyük denizlere benzer eteklerinde sükût,
Sükût-ı nâ-mütenâhi, sükût-ı na-mahdût,
Sükût-ı afv u emel.
Bir el
Derîçelerde bir altın ziyâ yakıp indi.
Aktı âb-ı sükûta yıldızlar
Bütün sular zehebî lerzelerle işlendi.
Tâ öteden,
Şimdi zer gözleriyle tâ öteden,
Gam-ı ervâhı vecde da'vet eder
Bütün meâbid-i meçhule-i ümîd-i beşer.
Bütün meâbid-i vecdin soluk ilaheleri
Birer birer iniyor gözlerinde rüyalar; 
Dudaklarında ziyâdâr ve muhteriz titrer
Akşamın buse-i huzû-eseri.
Soluk ve gölgeli simalarında reng-i mesâ
Nakşeder bir teheyyüc-i rüyâ:
Biri yorgun semâ-yı lâle bakar,
Biri bir gölge meşy ü gâşyile
Miyâh-ı râkide-i samt ü hâb içinde akar; 
Biri bir erganûn-ı eb'âdı
Dinliyor gölgelerde ser-be-zemin,
Biri altın gözüyle, güyâ ki,
Sana ey kalb-i mübhem ü bâkî
"Gel! " diyor.
Lakin
İniyor
İşte leylin zalâm-ı bîdâdı...
Yollar
Ah ey kimsesiz giden yollar,
Yolların ey sükût-ı hüzn-eseri,
Bugünün inmeden şeb-i kederi,
Meâbid-i emel ü histe sönmeden bu ziyâ,
Ölmeden onların ilaheleri,
Ah gitmez mi, kimsesiz, sessiz
Yollar,
Ah gitmez mi hatt-ı sâkitiniz,
Şimdi zer gözleriyle, tâ öteden
Tâ öteden
Gam-ı ervâhı vecde da'vet eden
Uzak meâbid-i pür-nûr-ı vecd ü rüyâya
Ki câ-be-câ kapıyor bâb-ı vâ'dini sâye...
<end>

<start>
Akşam… Sarı bir hasta semâ… Bir gam-ı mechûl…
Sisler gibi tutmuş yine sahilleri eylûl,
Bir hüzn-i müzehheb gibi durgun yine Dicle,
Sessizliği olmuş yine rü’yâlara hacle.
Faslın yeni lerzişleri her sâyede mahsûs,
Gûyâ ki uyur kalb-i tabiatta bir “efsus! ”
Her şey o kadar gamlı, soluk, mübhem ü bî-fer,
Gûyâ ki ölür hüzn-i sevâhilde perîler…
Çıkmıştık o gün Dicle’ye, sessizce kürekler
Nehrin zehebî sîne-i emyâhını yırtar,
Ağlardı o altın suyun üstünde bir âhenk,
Serperdi o bî-kes sese akşam sarı bir renk,
Gûyâ ki o gün Dicle’nin üstündeki mâtem,
Âfaaka sürükler sarı güller, kırizantem…
Solmuştu onun hüzn ile simâ-yi berîni,
Bir ince tül altında duran zülf-i zerîni;
Akşamları enfâsına düşmüş uçuşurken
Sarmıştı o sâkin yüzü bir gölge semâdan
Dalmıştı o gözler ebediyetlere… Yorgun,
Yorgundu o gözlerle bakan rûh-ı  melûlün; 
Akşam gibi a’sabı geren reng-i garibi…
Gûyâ ki kamer! .. Sendin onun rûh-ı necîbi,
Sendin ki eden hüznünü mehtâba müşâbih; 
Her şey o nazarlarda semâlarla müşâfih,
Her şey sana bir parça yakın, sâf, ebedîdi,
Sâhilde ezân seslerinin aks-i medîdi,
Bî-tâb uzanırken dönüyorduk… Yine sâkin
Mübhem, sarı yıldızları bir leyl-î hazânın,
Tenhâ sular üstendi açıp titreşiyorken,
Artık daha vâzıhtın o gözlerde kamer, sen!
Ey sen, ey onun ru ve ey mâtem-i seyyâl,
Ey şimdi bakan hüznüme, âh ey kamer-i lâl!
(Piyale, 1926)
<end>

<start>
Ey eski kamer, sen bizi elbette bilirsin! 
Annemdi o nûrunda gezen zıll-ı mehâsin,
Bendim o çucuk, bendim o simâ-yi tahayyür,
Bir gün ki hâzan ufka kızıl dalgalı bir nûr,
Bir kanlı ziyâ haşrediyorken, onu bir yed,
Bir bâd-ı haşîn aldı o rü’yâyı müebbed.
On beş sene evvelki hakîkat hep o gündür,
Ruhumda bugün zulmet-i pür-girye onundur.
On beş senedir, ufka güneş kanlı düşerken; 
Tenha ovadan, boş dereden, akşamın erken,
Hüznîyle susan meşcerelerden gam-ı eylül,
Bir gölge yaparken, onu bir savt-ı tegaafül
Hasretle sorar kalbimi imlâ eden âha,
Yerlerde yatan sisli, donuk hüsn-i tebâha.
Avâre felâket gülü, altın kırizantem,
Her tarh-ı hazân üstüne dökmüş yine mâtem,
Durgun sular üstünde perîşân ü mükedder
Faslın dağınık rûhu bulut, sis gibi titrer; 
Yorgun, sarı yapraklar uçar bir kuru daldan,
Bir hasta güneş ufka döker sâye-i ma’den; 
En sonra semâlarda da ey eski kamer, sen
Hüznünle yaparken acı bir levha-i şîven,
Çöllerde kalan bir küçücük makber-i bî-kes,
Yollar bu muhitâta kesik, şehkalı bir ses!
(Piyale, 1926)
<end>

<start>
Bir gün yine biçâre kadın hasta uzanmış
Tüllerde…
Uzaklıkları bir sâye-i müthiş
Bir dul gibi örterdi dumanlarla, elemle,
Hep gölge adımlar bir âheng-i ademle
Vâdileri kaplardı serâpa gece sessiz.
Eb’âdı boğan reng-i tehassüs gibi bir sis,
Bir lerziş-i sâkinle günün na’şını örter…
Titrek, karışık, hasta, hayâlî, sarı gözler
Yerlerde açılmıştı; semâlar ölü, durgun,
Olmuştu bütün hâb ü hâyâlât ile meskûn.
Bir vâlide, bir zevc-i mükedder, sonu mübhem
Bir ince çocuk çehresi, ben muzlim ü ebkem
Bi-his uzanan hastayı durmuş düşünürken
Akşam mütemâdi dolarak pencerelerden
Vermişti o sâkin odanın hüznüne bir renk,
Bir reng-i küdûret ki eder bizleri dil-tenk.
Zulmet o kadar doldu ki âfaak silindi
Elvâha, mesâfâta, yere gölgeler indi.
Solmuştu o gölgeyle o sâkit ser-i müşfik,
Tüllerde yatan hastayı sarmıştı karanlık; 
Gözler, ölü gözler gibi bî-lem’a ü hâlî,
Olmuştu bütün mevt-i mûhîtat ile mâlî…
Lâkin o zaman doğdu senin çehre-i lâlin,
Ey mâh ki tüllerde yatan rûh-ı melâlin,
Bir hemser-i ulvî-i semâvîsi idin sen,
Bir safha-i rü’yâ gibi bî-renk idi çehren! 
Yükseldin ufuklarda ağır, mübhem ü mahmûr; 
Zulmette ipek, ince dumanlar gibi bir nûr,
Âfa’aka yayarken mütedmâdi sarı bir fer,
Birden o donuk gözlerle dolmuştu kamerler…
(Piyale, 1926)
<end>

<start>
Lâkin yetişir ey kamer, ey hüzn-i leyâlî
Ruhum o kadar oldu ki mehtâb ile mâlî,
Artık yetişir cûşiş-i pür-nûr-ı hayalin…
Yorgun bu dumanlarda duran leyl-i mehâsin,
Enhâr-ı sükût, ufku saran sâye-i rü’yâ; 
Her hiss-i hafî, şübheli bir gölgede gûyâ
Muğşı yatıran lems-i sükût-ı ebediyet,
Sevdâya emel, rûha ziyâ, gözlere minnet
Bahşeyleyerek şimdi bu sesizce esen bâd,
Bir fâcia-î hisse bütün oldu mübeddel:
Gûyâ ki kamer şimdi uzattın bana bir el,
Bir el ki onun dest-i şifâ bahşine benzer; 
Onlar gibi sâkit, o dudaklar gibi bî-fer,
Çehrende gülen bir mütefekkir leb-i şefkat
Gönderdi bu hummâlara bir bûse-i hürmet:
Elhân-ı kevâkib gibi, geşy-aver ü mühdî,
Bir savb-ı ziyâ hüznümü tadil için indi.
Sendin bu bakan çehre, bu sâkin nazar-î gam,
Rü’yâ-yi mehâsinle bu âvâre gülen fem,
Eller, bu benim şi’rimi tâhrik eden eller; 
Sendin bu inen ses ki ziyâlar gibi titrer; 
En sonra bu nûrun ki sarar ruhu melâle,
Benzer o kadar ağladığım, âh, o hayâle.
Artık yetişir cuşiş-i tûfân-ı hayâlin! 
Ruhum o kadar oldu ki mehtâb ile mâlî,
Artık yetişir cuşiş-i tûfân-ı hayâlin!
(Piyale, 1926)
<end>

<start>
Annemle karanlık geceler ba’zı çıkardık; 
Boşlukta denizler gibi yokluk ve karanlık
Sessiz uzatır tâ ebediyetlere kollar…
Gûyâ o zaman, bildiğimiz yerdeki yollar
Birden silinir, korkulu bir hisle adımlar,
Tenhâ gecenin vehm-i muhâlâtını dinler…
Yüksekte semâ haşr-i kevâkible dağılmış,
Yoktur o sükûtunda ne rü’yâ, nevâziş; 
Bir sâ’ir[4]-i mechûl-i leyâlî gibi rüzgâr,
Hep sisli temâsiyle yanan hislere çarpar.
Göklerde ararken o kadın çehreni, ey mah! 
Bilsen o çocuk, bilsen o mahlûk-ı ziyâ-hâh,
Zulmette neler hissederek korku duyardı:
Gûyâ ki hafî bir nefesin nefha-i serdi,
Rûhanda bu ferdâ-yi siyeh-rengi fısıldar,
Sâkin geceler şefkat olan encüm-i bîdâr,
Titrer o karanlıkların evc-î kederinde,
Hüsrân ü tehâssür gibi mâtem nazarında; 
Gûyâ ki o dargın geceler rûhu boğardı:
Her şey bizi bir korkulu rüý âla sarardı: 
Zulmet ki müebbed, mütehâcim, mütemâdi:
Eşkâle verir ayrı birer şekl-î münâdi,
Dallar kuru eller gibi mebhût ü duâkâr,
Zânû-zede dullar gibi hep tûde-i eşcâr…
Çılgın dolaşan bâd-ı leyâlî ki serâîr,
Pîş ü pey-i seyrinde koşar muzlim ü dâir
En sonda nigâh-î ebediyet gibi titrer,
Tâ ufka asılmış sarı bir lem’a-i muğber…
Bir kafile-î rûh-ı kevâkib gibi mâhmur,
Zulmette çizer Dicle uzun bir reh-i pür-nur
Ondan yalnız rûha gelir bir gam-ı mûnis; 
Yalnız o, karanlıklara rağmen yine pür-his,
Yalnız… Bu kamersiz gecenin zîr-i perinde,
Bir feyz-i ziyâ haşrederek âb-ı zerinde,
Bir kafile-î rûh-ı kevâkib gibi mâhmur,
Zulmette çizer Dicle uzun bir reh-i pür-nur
Dinlerdik uzun şi’rini ben lâl, o hayâlî,
Lâkin ne kadar hüzn ile tev’emdi meâli,
Gûyâ, o zaman, nûrunu ey mâh-ı mükedder
Eylerdi semâ lü’lü’-i hüzniyle telâfî:
Yıldızları göklerden alıp bir yed-i mahfî,
Bir bir o donuk gözlerin a’mâkına îsâr
Eylerdi ve zulmette koşarken yine rüzgâr,
Rûhumda benim korku, ölüm, leyle-i târîk,
Çeşminde onun aks-i kevâkible dönerdik.
(Piyale, 1926)
<end>

<start>
Daha pek yavru, pek küçükken ben,
Büyük annem tutardı alnımdan.
“- Bana bak, böyle dilberim” derdi.
Sonra mâh-ı nev-incilâya bakar,
Leb-i mağmûmunu bir bükâ saklar,
Bir hitâb-î semâyi dinlerdi.
Ey hayatımda her doğan derdi
Kalbeden bir ziyâ-yi hissîye,
Bu duâsiydi eski bir rûhun
Sis ve zulmette gizli âtiyye.
Leyle-î gayb, sırr-ı müstakbel,
Çeşm-i sâfında hasta bir çocuğun
Gizli fecrin ziyâlarından emel,
Bir tesellî-î mihribân alacak,
O harâbât-ı târ ü sâkitiye
Doğacak belki bir ziyâ-yı şafak.
Böyle her nev-hilâli seyretti,
O soluk göz ki şimdi topraktan
Seyreder başka bir hilâl-i semen,
Ben ki efsâne-î tahayyülden
Hep hayatımda bir emel taşıdım
O solan şi’r-i sâf ü mağmumumu
Hep o mazîyle duymak isterdim,
Gözünün samt-ı pür-füsûnunda.
Gel bu şâmın gümüş sükûtunda
Bu sadeften hilâle karşı senin
Bir yeşil bûse saklayan gözünün
Göreyim cennetinde âtimi.
(Göl Saatleri, 1921)
<end>

<start>
“Mehmet Sait Bey’e”
Bütün bizimçündür
Nukûş-ı encüm-i vahdetle işlenen bir tül
Gibi üstünde titreyen bu semâ; 
Gecenin dallarında şimdi açan
Bu kamer,
Bu altın gül…
Bütün bizimçündür
Ne varsa aşk ile bîdâr-ı ra’şe, yâ nâim,
Ne varsa âid olan leyl-i hande-me’nûse,
Sana ait lebimdeki bûse,
Lebinin sürh-ı bî-zevâli benim.
(Göl Saatleri, 1921)
<end>

<start>
Gece uykusunun en derin yerinde, keskin bir ısırışla fırladım. Elektrik düğmesini çevirdim. Karnı patlayacak kadar taze kanla dolu bir tahtakurusu, odayı bir anda dolduran göz kamaştırıcı ışık içinde, ne yapacağını, nereye gideceğini, nasıl saklana- cağını bilemeyerek, sırtında koca yükle yakalanmış bir hırsız telaşıyla, beyaz örtülerin kıvrımları arasından aptal aptal kaçıyordu.
Küçük böceğe dokunmadım ve çetin talihi, müthiş cesareti hakkında hayretle düşünceye daldım:
Hiç şüphe yok ki, arslan bile, bu bir kahve damlası kadar küçük hayvandan daha fazla cesur değildir. Tırnakları hançerlerden daha kesici, dişleri en müthiş kılıçlardan daha delici, sesi gök gürlemeleri gibi hava tabakalarını dalgalandıran, kuyruğunun her vuruşu yerleri sarsan koca arslan için, boş çöllerde ince ayaklı ceylanlar ve güçsüz öküzler boğazlamak bir iş mi?
Her hayvanın avı, kendisinden daha küçük daha korunmasız bir yaratık iken, tahtakurusunun gıdası, kendisinden bir milyon kez büyük, güçlü olan insanın derisi altındadır. Ne ağlanacak talih!
Uzanmış yatan bir adam, bir tahtakurusu için nedir? Her halde Himalaya dağları gibi korkunç bir girinti ve çıkıntı dünyası. Her kımıldanışında bin tahtakurusunu ezip patlatacak güçte olan bu korkunç avın burnu ucundaki tatlı kan damlasını emmek için küçük böceğin silahı nedir? Ezilirken parmağa bulaştırdığı yalnız bir iğrendirici küçük koku! Ne müthiş cesaret!
<end>

<start>
Harp ve zafer, kolay bir iş değildir. Dünya savaşı, bunu bütün kavgacı milletlere öğretti. Şimdi Fransız toprağı üzerinde ölüm hayaletleri gibi dolaşan binlerce siyahlar giymiş matemli kadın; adım başında rast gelinen kör, topal, kulaksız, burunsuz harp malulleri; yarım saat içinde enkaz yığınları haline gelen binalar; bilhassa mütarekeden sonra Fransız servetini küle döndüren o müthiş para buhranı, savaşın bir golf partisi kadar basit veya bir kavgacı şiirin teşbih ve istiareleri gibi parlak bir şey olmadığını, ailesine bağlı ve parasını sever Fransıza iyice öğretti. Gerçi devlere yakışan bir himmetle bütün harabeler az zamanda ayaklandırıldı. Frankın tekerlenmesi durduruldu, banka kasaları ağızlarına kadar altınla dolduruldular; fakat felaketin ne pahaya tamir edilebileceğini tecrübeyle öğrenenler, bu suretle, trajik oyuna tekrar başlamayı arzu ettirmeyen bir olgunluğa ermiş oldular. Bu savaş sonu ruh hali birçok Fransız, Alman edebiyat ve fikir adamını, karşılıklı anlaşma için bir zemin hazırlanmasını düşünmeye sevk etmiştir. Yeni Fransız edebiyatının en güzel çehrelerinden biri olan ve evvelce mensup olduğu aşırı san'at cereyanlarından makul ve yeni bir estetiğe gelen Giraudoux'nun dört beş aydan beri, aralıksız Paris'te Comedie des Champs-Elysees'de ve aynı zamanda Berlin'de oynanan Siegfried isimli nefis piyesi, bu olgunluk edebiyatının en dikkate değer örneklerinden biridir.
Piyesin ruhu şudur: Büyük bir aileye mensup bir Alman hemşiresi, savaş meydanında yaralı, çıplak, baygın bir halde bulduğu bir Fransız askerini kaldırtarak, aylarca devam eden bir anne şefkat ve ihtimamiyle onu hayata döndürür; aldığı yara tesiriyle bütün eski hatıralarından boşalan esir dimağı, Alman sistemleriyle yeniden terbiye ederek, eski Fransız askerinden taptaze, ateşli bir Alman vücuda getirir. Artık ismi Siegfried olan bu yapma Alman, yeni milletinin kaderini eline almış, onu yeni bir hayat idealinin en yüksek zirvelerine çıkarmıştır. Siegfried, şimdi bir Alman değil, Almanya'nın bütün deruni kuvvetlerini ruhunda toplayan bir Germen ırkı timsalidir.
Piyesin esası bu mucizevi değişmedir. Yazara göre bir Fransızla bir Almanı birbirinden ayıran uzviyet ayrılığı değil, sadece zihinlerde biriken hatıraların mahiyet farkıdır. Herhangi bir sebeple, bu hatıralar unutulunca, birbirinden nefret eden iki hüviyet, birbirinin yerini alabilir.
Alman filozofu Nietzsche de Giraudoux gibi düşünmüyor muydu? Bu filozofa göre milletleri birbirine düşman yapan tek kuvvet tarihtir. Geniş bir beşeri anlaşmanın meydana gelebilmesi için yapılacak ilk iş, tarih öğretiminin el birliği ile ortadan kaldırılmasıdır.
<end>

<start>
Bundan on beş, on altı sene evvel, Galatasaray lisesi sıralarında henüz bir talebe iken, aruz vezninin mukassi darlığı içinde ciğerlerinin rahat teneffüs edemeyeceğini hissederek, Régnier ve Verhaeren'in Fransız nazmında yaptıkları inkılâbın tesiri altında, Türkçe şiir için, rüzgara göre dağılan, toplanan, sönen, canlanan, bir çoban ateşi tarzında, his tahavvüllerine ve ahenk zaruretlerine tâbi serbest bir vezin düşünmüş ve bunu "Yollar" ve "O belde" isimli iki manzumemde tatbik etmiştim. Halk denilen büyük denizin fırtınalarına asla çıkamamış ve daima korkak kuğular gibi, havuz genişliğinde dar bir sahada kalmış olan diğer şiirlerim gibi "Yollar" da yeni şekliyle ancak mahdud bir genç zümresi içinde merakı tahrik etmiş ve bazı şiddetli münakaşalara mevzu teşkil etmişti. Bu münakaşalar sırasında, serbest nazmımın hakikatte bir "serbest müstezat" olduğunu, nazariyatta yed-i tulâ sahibi olanlardan öğrendim.
"Yollar" ve "O belde"nin intişarından sonra serbest müstezat genç nesillere mensup bazı şairler tarafından tatbik edilmek istenildiyse de yapılan bütün tecrübeler, âhenk itibariyle, kâfi bir muvaffakiyet temin ediyor görünmemişti.
"Serbest müstezat" aynı manzumade ancak bir bahrin muhtelif evzanını kullanmak hususunda serbestî verirken, bu hususiyete dikkat etmeyen şairlere, her iki mısrada bir bahir değiştirmekle, şiirin musikisinde gayr-ı mahsüs dereveler yerine, birbirini tutmaz sesler, atlama vücuda getiriyorlardı. Esasa riayet edilmeksizin yapılan bu tecrübelerin muvaffakiyetsizliği serbest müstezatı tedrîcen unutturmuş gibiydi. Hayır! Fikir ölmemiş, toprağın karanlıklarında tohum tanesi gibi, sessiz bir hayat ile yaşamaış! Meğer, nicelerinin üzerinde topallayıp yüryemeyeceği yol, on altı sene sonra gelecek şanlı bir atlı için açılmış bir şehrâh imiş!
İsmi Nazım Hikmet olan ve daha üç sene evvel, Alemdar'ın edebi ilâvesinde:
Bir inilti duydum serviliklerde
Acaba burda da ağlayan var mı?
tarzında köhne bir romantizmin bayat hassasiyetiyle yazılar yazan bu genç, işgal senelerinin en fena bir gününde Anadolu'ya geçerek oradan da Moskova'ya tahsile gitmişti. Yeni bir âleme çarparak hurdahaş olmuş gümrah bir ruhun parça parça toplanıp yeni bir nakşa göre tekrar teşekkül ve tekevvün etmesi için lâzım gelen uzun müddet zarfında bu genç, eski tanıdığımız müz'iç sesini kesmişti. O tatsız belâgatini bize unutturmak için sükût cidden lâzımdı. İki sene sonra, yavaş yavaş kenarlarından solmağa ve aydınlanmağa başlayan bir gece gibi bu sükût, uzak, tatlı, işitilmemiş samimiyette bir musiki ile hafif hafif bozulmağa başladı. Moskova'daki gencin yeni şiirlerinden dağınık parçalar, ağızdan ağıza dolaşarak, İstanbul'a kadar geliyordu. Nihayet geçenlerde NAzım Hikmet, büyük bir denizde dalgalarla boğuşarak, uzun müddet yüzmüş bir adamın ter ü taze uzviyeti, kıpkırmızı derisi, değişmiş sesi ve çehresiyle İstanbul sahiline çıkıverdi.
Maşukasına hazin veya acıklı şeyler söylemek için, eskiden "üç telli" âşık sazı kullanan Nazım Hikmet şimdi maşukayı da, sazı da köhne eşya gibi birer tarafa fırlatarak, korkunç bir dağ tepesinde gürleyen bir bahar fırtınası halinde, şimşekle, dumanlar, ani lâcivert parıltılar içinde; eski, kendisinin kaçan gülünç hayaline karşı vahşi bir sesle bağırıyor:
Hey
Avanak! 
Elinden o zırıltıyı bıraksana! 
Sana
Üç telinde üç sıska bülbül öten
Üç telli saz
Yaramaz! ..
Sonra kahkahalarla gülerek üç telli sazla alay ediyor:
Hey
Hey! 
Üç telli sazın 
Ağacından
Deli tiryakilere
İçi
Afyon lüleli
Çubuk yaptılar...
Tek başlı, koyun gözlü şehvânî ve haris eski sevgiliyi boyalı mukavvadan bir surat gibi çöp sepetine atan Nazım Hikmet'in yeni maşukası "halk" dediğimiz, her kımıldanışta bir dünya yıkıp bir dünya yapan, milyon başlı, milyon gözlü, milyon ağızlı muhteşem bir canavardır. Halbuki:
Üç telli saz
Milyonlarla ağzı
Bir tek ağızla
Güldüremez.
Nazım Hikmet'in yeni aşka lâyık olmak isteyen şiiri: "Dağlar gibi dalgalarla dalgalanan" vahşi bir orkestradır ki, harekete geldiği zaman sanılır ki:
Yatağını değiştirmek isteyen
Nehirler
Taşıyor
Ağır sesli çekiçler
Sağır
Örslerin kulağına
Haykırıyor
Sabanlar gülüşüyor
Tarlalara
Tarlalara...
Müthiş bir fırının ateşlerinde eritilmiş muzaffer top tunçlarından, kılıç, kalkan çeliklerinden, taç altınlarından dökülmüşe benzeyen ve harp ve ihtilal velveleriyle, ürkmüş insan kalabalığı sayhalarıyla derin derin uğuldayan bu "meydan şiiri" için eski âşıkların vezni bir "zırıltı" değildir de nedir? Nazım Hikmet, dev elleriyle eski musiki kutusunu sarp kayalara çarpıp parçalayarak yeni nazmının, havaya gürültülü ateşten fıskıyeler gibi fışkıran, korkunç ve tatlı musikisini vücuda getirmiştir.
"Bahr" taksimatından dolayı serbestçe istimali nisbeten müşkil olan aruz veznini maksadına kâfi bulmayan NAzım Hikmet, serbest nazım fikrini, hece vezninde, neşv ü nemâ ettirmiştir. Heceli serbest nazım benim on altı sene evvel düşündüğüm serbest aruz veznine nisbetle ez-her-cihet müreccahtır ve ona kıyasen büyük bir terakki adımı teşkil eder. Aruz vezninin faziletleri ne olursa olsun, duvarları rengârenk çinilerle kaplanmış bir veli veya sultan türbesi gibi, asilâne ziynetlerine rağmen, ölüm ve uhreviyetin haşyet ve kasvetiyle doludur. Bu veznin ziyası renkli camlardan sürüp gelen bir ziyadır; dışarının güneşli aydınlığına asla benzemiyor.
Nazım Hikmet'in serbest hece vezni tarla, kır, dağ yeşilliği, sema maviliği ve güneş ziyası içinde neşeli bir panayır musikisini andırıyor. Müheykel uzviyeti, bir yaz seması üzerine dolaşan beyaz bulutların zemini üzerinde teressüm etmiş bu genç, hava ve ziyada yeni bir hayalin ulvî hendesesini inşa etmekle meşgul bâkir bir insaniyetle konuşuyor. Harabelere tünemiş baykuşlar, fırtınalar semalarından gelen bu şhainin vahşi ıslıklarını anlamazsa bunda şaşacak ne var?
Akşam, nr.2145, 28 Eylül 1340/1924
("Ahmet Haşim - Bütün Eserleri III. Cilt: Gurabahâne-i Laklakan / Diğer Yazıları", Hazırlayan İnci Enginün, Zeynep Kerman; Dergâh Yayınları)
<end>

<start>
Ba'zan sarı bir çehre-i ru'yâ gibi hissiz.
Tenhâ bir ufuktan görünürsün bize sessiz...
Çehrenden akan hüzn-i ziyâ, hüzn-i müebbed.
Her rûha döker giryeli bir hasret ü gurbet,
Bir hasret ü gurbet ki bütün geçmişe âid:
Günlerle ölen hâtıralar... her şeyi râkid.
Her bir şeyi pür hande yapan mâzî-yi mes’ûd...
Bir lâhza sevilmiş, unutulmuş, keder-âlûd,
Ru’yâlı kadın gözleri... âsûde semâlar: 
Sislerde solan gizli ziyâlar gibi muğber,
Akşam dökülen reng-i tahayyül gibi meşkûk,
Sîmâ-yı sükûtunda yüzer mübhem ü metruk...
Göklerde ilerler yine âheste cebînin,
Eşkâli dağılmış uyur altında zeminin
Bir gölge rükûduyle hayât-i ezelisi.
Nurundan akar yerlere bir sâye-i hissî...
Her şey dağılır ince dumanlar gibi bi-renk,
Yalnız bir ağaçtan duyulan bir küçük âhenk,
Leylin bu sükûtunda hafî ye'sini saklar:
Bir bülbül-i âvâre melâl-i şebe ağlar...
Sihrin o kadar nafiz olur fikr ü hayâle,
Her şey değişir titreyerek hüsn-i muhale.
Bir mestî-yi hülyâ vü ziyâ gözleri sisler.
Artık bütün eşya bize ru’yâlara benzer:
Gök sihr-i serabınla olur çöl gibi mûhiş,
Nûrunla eder -şûbhe-i eb'âda boğulmuş-
Bir belde-i ru’yâ vû sükût ufka tecellî,
Ezhârı ziyâ, arzı bulut, bâdı tesellî.
Dâmânına bir nehr-i hayâlî uzatır leb,
Üstünde uyur gölgeli bir gaşy-ı mükevkeb;         
Pûşîde, soluk, ince, ziyâ-kalb kadınlar,
Nehrin uzanan sâhil-i ru'yasını dinler.
Pûşîde kadınlar, bu kamer gözlü kadınlar,
Hep hâtıralardır ki geçen günlere inler.
Hep hâtıralardır ki ziyan ufku sararken,
Sessizce gelir hepsi gezer rûhumu birden...
<end>

<start>
Suda yorgun, muzî tecelliler
Ediyor bir takarrübü ifşâ:
Kuğular, leyl içinde, sîne-küşâ
Geliyor, gözlerinde mestîler; 
Sanki mahmul-ihande keştîler
Ki olunmuş nücûmdan inşâ...
<end>

<start>
-Yine gülerken
Güldün; şeb-i şi’rimde bütün şi’r ü emeller
Pür-hande, pür-aheng ü pür-âvâz döküldü; 
Mehtâb ü ziyâ, fecr ü şafak, nûr döküldü
Reyyân-ı emel, mest-i hafâ... şûh u münevver...
Güldün; şafak-ı şi’rime altınlı ziyâlar
Bir ufk-ı ezelden gülerek şimdi saçıldı; 
Güldün güzelim, rûhuma handân ü müzehher
Gül-hande-i tâbân-ı lebin şimdi saçıldı...
Güldün; gülerek, güldü bütün şi’r ü hayâlim
Güldükçe, hayâtım gülecek hep ebediyyen
Hüznüm yine senden bana, mâtem yine senden!
Her lem’a-i aşkın bana her nûra bedeldir
Her hande-i nûrun bana bir şi’r-i emeldir; 
Bir şi’r-i emelsin bana ey şi’r-i hayâlim! ...
<end>

<start>
Bu bir hayâl idi evvelce, fikr-i hâtiimin,
Firâz-ı ufk-ı serabında dâimâ uçuşur:
O handedir, o tebessüm, o nağmedir ki şiir,
Uçar bahâr-ı ezelden... nüvîdidir ebedin.
Bütün o aşk ü melâlimle ben semâlardan,
Ararken, âh ararken o nazra-i ebedi; 
Bugün figaan ile hep anladım, hatâlarımı,
Huzûr-ı ânına geldim, sûal için senden:
-Şiir nedir? ...O güzellik değil midir ki, bütün
Safâyihinde uçar, hep bedialar, meh-tâb; 
Meâl-i rûhu semâ nûr fecridir ve şebâb...
Evet, o rûh-ı safânın budur o ma’nâsı! 
Fakat neden bilmem, hilkatın o eczası
Nigâh-ı nâfiz-i şi’rinle hep söner küskün...
<end>

<start>
Boğdum, sükûn-ı kahr ile, aşk-ı muhâlimin
Vahdet-güzîn-i kalbim olan yâr-ı lâlini; 
Açmış o yerde kîn-i beşer şâh-bâlini
Bekler tulû-i nahsını şems-i mezâlimin.
Kırdım meh ü nucûmunu ufk-ı leyâlimin; 
Gördüm semâlarımda cünûn hilâlini; 
Sildim zekâ-yı hâr u alîlîn suâlini
Nakşı-ı girift-i sîm ü zerinden hayâlimin.
Uzlet-serâ-yı samt ü gurûrumda münferid,
Yalnız sadâ-yı kalbime münkaad u mu’tekid,
Zulmetlerin kudûmunu ben şimdi isterim!
Ezvâk-ı gayz ü kîn ile mestîdedir serim; 
Hûnumda zehr-i nûr- ı gurûb etmiş inhilâl,
Mezceylemiş zalâmını yeldâma infiâl.
<end>

<start>
Daha pek yavru, pek küçükken ben,
Büyük annem tutardı alnımdan,
“-Bana bak, böyle güzelim! ” derdi.
Sonra yeni parlayan aya bakar,
Tasalı dudağı bir ağlama saklar,
Göğün seslenişini dinlerdi.
Ey hayatımda her doğan derdi
Bir duygusal ışığa dönüştüren,
Bu duasıydı eski bir ruhun
Sis ve karanlıkta gizli geleceğe.
Görünmeyeni saklayan gece, geleceğin sırrı,
Temiz gözünde hasta bir çocuğun
Gizli tanın ışıklarından dilek,
Bir sevecen avutma alacak,
O karanlık ve suskun yıkıntılara
Doğacak belki bir gün ışığı.
Böyle her yeni ayı seyretti,
O soluk göz ki şimdi topraktan
Seyreder başka bir yasemin ayı,
Ben ki hayal kurmanın efsanesinden
Hep hayatımda bir dilek taşıdım,
O solan temiz ve tasalı şiiri
Hep o geçmişle duymak isterdim,
Gözünün büyü dolu susuşunda.
Gel bu akşamın gümüş sessizliğinde
Bu sedeften aya karşı senin
Bir yeşil öpücük saklayan gözünün
Göreyim cennetinde geleceğimi.
Sadeleştiren/Çeviren: Asım Bezirci
<end>

<start>
Firâz-ı zirve-i Sînâ-yı kahra yükselerek
Oradan,
Oradan düşmek ölmek istiyorum
Cevf-i ye's âşinâ-yı hüsrâna...
Titrek
Parıltılarla yanan mesâ-yı mezbaha-renk
Dağılırken suhûr-ı üryâna,
Firâz-ı zirve-i Sînâ-yı kahra yükselerek
Oradan,
Oradan düşmek ölmek istiyorum
Cevf-i ye's âşinâ-yı hüsrâna...
Kanlı bir gömlek
Gibi hârâ-yı şemsi arkamdan
Alıp sürükleyerek,
O dem ki refref-i hestîye samt olur ka'im
Ve bir günün dem-i âlâyiş-i zevâlinde
Sürüklenir sular âfâka şu'le hâlinde
O dem ki kollar açar cism-i nâ-ümide adem
Bir derin sesle "haydi" der uçurum,
O dem,
Firâz-ı zirve-i Sînâ-yı kahra yükselerek
Oradan,
Savt-ı ümmîd-i kalbi dinlemeden
Cevf-i hüsrâna düşmek istiyorum.
<end>

<start>
Soğuk bir kış günü, karanfil almak için çiçekçi dükkânına girdim. Tatlı bir yaz hararetiyle ısıttırılan bi yerin havası, nibâti usarelerin hafif, sert ve yeşil buğulariyle dolu idi. İstediğim çiçeklerin destelenmesine kadar, bana gösterilen sandalyede oturdum. Mes`ut bir insanın hayâl evi gibi, iklim, mevsim, yer ve zaman dışında meyl ve hevesin arzu edebileceği her türlü renkte otlar, yapraklar ve çiçeklerle dolu olan bu âdeta sihirli dükkânda sessiz bir hayat ile nefes aldığı hissedilen karanlık yapraklı, bodur bir hurma ağacından başka hiç bir şeyle meşgul olmadım. Hayâlim, sanki âciz bir sinekti ve nebatî örümcek onu birden ağlarında avlamıştı. Hareketsiz duran haşin ağaca baktım ve düşündüm: Bir limonlukta hapsedildiği için, uzaklarda kalan diğer hemcinsleri gibi, öğle güneşlerinde sıcak toprağa gölge salamayan, yağmurlarda ıslanamayan, fırtınalarda sarsılmayan, semayı, yıldızları, ayı görmeye görmeye unutan şu ağaç, bulunduğu köşede acaba mes`ut muydu? En hakîr ottan, en muhteşem çınara kadar her nebatın muhtaç olduğu hava ve ışıktan, kuş ve böcek ziyaretinden mahrum olarak, bu ağacın soba harareti ve insan nefesiyle yaşamaktan mes`ut olabileceğine hükmetmek için kendimce makul bir sebep bulamadım. 
Nebatların zekâsı hakkında büyük Maeterlinck`in anlattığı akıllara hayret verici müşahedelerden sonra, bir ağacı mes`ut veya muztarip tasavvur etmekte hiç bir garabet kalmıyor. Varlıkların sükûtuna aldanmamalı! Muztaripler yalnız ‘‘muztaribim’’ diye bağırabilenler değildir. Bilinmez niçin, acıya hayat katan kudret, insandan başka hiç bir mahlûka acının sırrını açıklamak imkânı vermemiştir. Her mahlûk, hayatın kanlı yollarında, boynuna geçirilen ve sesini boğan bir ağır ‘‘sükût’’ zincirini sürükleyip yürüyor. Hiç bir beygir, hiç bir arı, hiç bir sinek, başının ağrıdığını veya midesinin bulandığını bize söyleyememiştir. Fakat bu cinsten bir ıztırabın gözü, başı, ağzı olan bir mahlûka yabancı olabileceğini sanmak ne merhametsizliktir. Rüzgârlı, karanlık gecede, bahçenin ağaçları, vahşi gürültülerle hışırdıyor; bu ağaçların niceleri kırılan bir dalın yarasiyle kanıyor, niceleri gizli bir böceğin zehiriyle için için ölüyor, niceleri can çekişmekte, niceleri anlaşılmaz acıların kıskacına yakalanmış, kıvranmaktadır. Fakat bunu hiç kimse bilmiyor, çünkü rüzgârlı, karanlık gecede hepsi aynı gürültü ile sallanıp hışırdıyor. Çöllerin serbest bir ağacı iken, ırsîbir terbiye ile, yavaş yavaş ateş kenarında yaşamaya mahkûm uyuşuk bir kedi zilletine indirilmiş, bu şimdi çiçeksiz, meyvesiz, aşksız ağacın her dokusu, duyulmak için ağız ve sesten başka bir şey istemeyen bin karanlık feryat ile dolu olduğunu pek muhtemel gördüm. 
Dar saksıya gömülen kısa kütükten çelik süngüler gibi fışkıran yapraklar, korkunç bir ıztırap ile gerilmiş büyük bir elin bana doğru uzanan sert parmakları gibi göründü ve demir kafes arkasında yatan hasta arslanın sıtmalı, büyük, sarı gözlerini andıran nebatî gözlerle, mahbus ağacın bana bakmakta olduğunu, tüylerim ürpererek düşündüm.
Gurebâhâne-i Laklakan
<end>

<start>
Nereye sevdiğin benim , inandığım nereye ,
Rüyaların yarasalar gibi uçuştuğu geceler içinden. 
Dalgınlığımla hareketlerini seçemiyorum ,
Varlığının altın kafiyesini arıyorken ben .
Hangi dünyaları dolaştıktı bilmi....................
<end>

<start>
Ne korkuyorsun
Uyanip geceleri
Ölüm yasayacagini yokedebilir
Yasadigini degil....................
<end>

<start>
Suçu büyüktü Âsû'nun göklerecek
Tas atmisti günese dogru
Bilinmeyen türküsünde
Bilinmeyen çagindan
Açti uykusuzdu sayriydi
Dolmustu seytanlarin solugu derisine
Kötü bir isik
Ve mavilikte durusu çarpik agaçlarin
Sövmüs Tanrisina sövmüs
Âsû Âsû
Yakilacak yakilacak
Âsû Âsû
Doymuslar bir ilk zaman içinde
Ki sürer sicakligi karin karin
Kartalla doymuslar yila....................
<end>

<start>
Çirkin, yavrum, dudaklarindaki kizillik,
Kansiz dogaya karsi.
Uyurken memleket ve evren uzaktan,
Uyurken bir hücre, hücreler içinde,
Eksi.
Çirkin, bu satislar,
Yüzde yirmi, yüzde otuz.
Geçer anlarin tadi içerden ;
Anilar ve sevgiler, çarsilar üstünde, uçar.
Yeniden var oluruz.
Sürünür ovalar yasli ve bosuna,
Çirkin simdi, yükselmis güzellik.
Ve kaçar yasamanin ölçülerinde; yeni, uzun;
Bir avuçluk, bütün dokunduklarimiz,
Bir ellik.
Okulumuz, bahçelere, hesaplara dönmüs,
Çirkin.
Sonsuz ormanligi rahatligin, yüce uzamisligi erdemliligin,
Daglarda ve sokaklarda.
Tedirgin.
Yalanla, gerçeklerin sirrina....................
<end>

<start>
İşte zamanın karanlığı, gece gibi, 
Geçer bir gölge komadan.
İşte Tanrı nefesli sahiller,
İşte Bizans kopmuş Romadan.
Sakalları uzamış keşişler sırtında,
Bahar halinde bir yük:
Sur örülmüş kıyılarda yokluğa taraf,
Taşlarla, kıskançlıkla ağır ve büyük.
Eski İstanbul, ruh kadar eski,
İnsan daha fazla eskiyemez ki.
Bir boşluk ki göller tadında uzun,
Ya hiçe uzanmış vaktimiz, ya hepe.
Yedi meçhul üstüne açılmış,
Yedi tepe.
Haliç, dünya öküzünün boynuzu, hiç kımıldamaz,
Kımıldar bir kapalı su.
Geçer, asırlar gövdesine, aydınlık,
Uyumayanların uykusu.
Eski İstanbul, hat....................
<end>

<start>
Burda, Hindistan'da, Afrika'da,
Her sey birbirine benzemektedir.
Burda, Hindistan'da, Afrika'da,
Bugdaya karsi sevgi ayni,
Ölü....................
<end>

<start>
ÇAĞRI
Ata'dan oğula dek
Geceleyin gürültüler duruca
Dört yana dağılır kocaman bir çağrı
Türk Dil Kurumu'nun görkemli yapısından
Divanü Lügat-it Türk'te.
Türerken yeni sözcüklerimiz
Bu senin yazmandır söylemendir
Yönündür
Bilincindir
Uygarlığındır
Özgürlüğündür
Bu senin yarınındır ey Türk genci
ORTAASYALILARIMIZ – 1
Gün ışıdı mı çıkar
Türkçe sözcükler dışarı
Türk Dil Kurumu'ndan
Varırlar yaban adları almış yerlere
Dururlar
Gözlerimiz görene dek
ORTAASYALILARIMIZ – 2
İşte giderler
Koridar’a geçenek sözcüğü
Viraj’a dönemeç 
İstasyon’a durak
İmalathane’ye işyeri 
Atelye’ye işlik 
Plaj’a kumsal 
Arşiv’e belgelik
Garaj’a taşıtlık
Gardrop’a giysilik 
Mayo’ya denizlik
Rıhtım’a gemilik
Balkon’a çıkıt
Mezbaha’ya kanara 
Mezarlığa gömütlük
Türkçenindir bu ülke 
Çek git derler 
Kulaklarımız işitene dek
SON GÜCÜMÜZ
Buraya dek dedi dağ taş
Çatladı sallandı koptu düştü
İçindeki yabancı sözcükler
Ulu savunmasında Türkçemizin
Duymuştu yediden yetmişe tek tek
Bütün Türkler
Başkasının sözcükleriyle
Artık soluk alamıyacaklarını
Dirilir unutturulmuş söz
Dirilir bilinçaltındaki direnç
Bağımsızlık savaşlarında dirilir
Ulusların yaşama eylemleri
Anımsıyor musunuz Sakarya Savaşı'nın en
karanlık yerinde
Birliklerimize katılan son ordu
Dalkılıç dalyürek dalağız
Anadilimizdi bizim
DEVRİMİ BÖYLE ANLAMAK....................
<end>

<start>
Namaza gidiyorum, alay dizilmis,
Ihtisamimla uzuyor yollar.
Bazen davet eder kölelerim hayata vücudumu:
'Magrur olma padisahim, senden b....................
<end>

<start>
Ben sizin kardeşinizim ha peki söyliyebilirsiniz
Nasıl evlendiğinizi
Nasıl sevmediğinizi bir gece
Peki söyliyebilirsiniz
Sonra daha eskiden o resmin günlerinde
Anneniz henüz çıldırmamıştı
Saçlarınız altın gibiydi ak omuzlarınıza değerken
Peki söyliyebilir....................
<end>

<start>
De bana nasıl öldürebilir kişi kendini
Sevgiyçin.
Sonra nasıl düşünebilir deniz deniz
S....................
<end>

<start>
Ya Allah
Ya Allah derim ki
Titrerim
Kara sesimden
Ya Allah.
Ya su
Akar da aydinligin uzak anilarimdan
Sirildar yüregimde ünlü korsanlarin dalgalari.
Yüce sultanlarin kiliçlari parlar yüzümde
Ya su, anliyor musun?
Burasi Cezayir, ya çöl,
Develerin binlerce yil tasidigi, atalardan,
Sevgi,
Us,
K....................
<end>

<start>
doğada ilk kirkenmedir
ülkelere 
bölünmesi
yeryüzünün....................
<end>

<start>
Kadinlarin istedigi
Mavilik midir
Gece midir
Kocalar yaslanir da anlayamaz....................
<end>

<start>
Ben ölecegim, kimse seyretmesin,
Günes ve düsünceler içinde.
Soyunacagim elbiselerden ve hatiralardan,
Bir semal....................
<end>

<start>
Seni
Seni
Öyle uzun sev....................
<end>

<start>
Tas atar aylara günlere gezegenlerden o,
Avuçlarinda en bagnaz inanis, soyunuk.
Ver sen bir ölçek, bir ölçek daha, bin yil ö....................
<end>

<start>
İster misin ellerimizi birlestirelim,
Sen iki vur, ben iki daha,
Çalmis mi,
Emmis mi alin terini ulusunun,
Sen dört vur, ben dört daha.
Gemi seçmeye mi gitmis 20 kisi, çay bulmaya mi yoll....................
<end>

<start>
Sen korkutursun
Küçücük kuslari
Bahçele....................
<end>

<start>
- Ordunun silahlari alinmis 
ve alinmakta
Atim acindan hasta, çalmislar kilicimi,
Üsürüm.
Içimde silah sesleri,
Sabaha kadar, tövbe tövbe,
Gecelerle dövüsürüm.
Kabzelerim v....................
<end>

<start>
Sular bizden akillidir, daha evvel görür aksami,
Iner havadan önce, karanliga,
Büyük bir balik gibi ortadan silinir,....................
<end>

<start>
Geçip gideceksin
Karanlığın
Nereye götürdüğünü bilmeden hiç
Analar kızlar nineler oğullar
Daha da üzülürken sızlarken
Güzelleşirken daha da
Dönerdi değil mi her akşam
Kurdu andıran....................
<end>

<start>
Dag uzani gökyüzüne,
Ölüler karanliga uzani.
Nerelerden nerelere varir yasamak,
Acidan, igde sariligind....................
<end>

<start>
Yaprak kokularında akşamı duyuyorum
Ki beni yokluk denen yere yaklaştıracak.
Yaprak kokularında akşamı duyuyorum
Ki alnımda sulardan şarkılardan bir şafak.....................
<end>

<start>
Kisi seni severse
Soyunur aya karsi
Sever
Ölüsüne dek....................
<end>

<start>
Bana göre dag
Yalnizdir
Uykusuzumdur
Daga göre be....................
<end>

<start>
Dag biçaklar
Erkenden
Güzelligini
Gecenin....................
<end>

<start>
Geceyle parlayan gözleri vardi,
Cesurdu, cesurdu ziyade.
Nasil ki çekti bizi,
Istifade.
Karanlik magaranin kapisinda durduk,
Geçerken biraktik tasi.
....................
<end>

<start>
Bir isik üstünde gelir
Gelir o
Isirsin
Seversin yeri gögü
Uyanmis tutsaklar çagrisina dek.
Dolar da
Dolar da yüregine tohumlarin davranisi
Uzarsin
Bir anidan bir gelecege gövermiscene.
Gelir de bir uykusuza su
Gelir bir orman uyanik yellerden.
Gider hele
Yildizlarin
Gider hele göllerin yalnizligi
Kalirsiniz<....................
<end>

<start>
- Savunan yurt.
Susamis, analara, ogullara, kizlara kardesim,
Su,
Susamis vakte.
Durmaz bi....................
<end>

<start>
Kaçmış uykum yabancı ormanlardan,
Dağlar mağaralarla ovalardan kaçmış.
Yağız at bir başka kişi, bir uza....................
<end>

<start>
anlatmak istedikçe herseyi birden yitiriyorum
bir kutupyildizi bir ben bir dinmeyen agrilarim
yapayalniz kaliyorum birden güzelim
ve müthis aglamak istiyorum
gecenin kanatlari kirik bir saati var bilmem bilir misin
ölüm korkusu alkol gibi yayilir damarlara
sakin o saatte sokaklara çikma
denize bakma 
karanliga
yildizlara bakma sakin
o saat
iste güzelim o saat
ölüm, o ateskusu
ölüm; o mavidügüm
denizkizlarinin türküsünü söyler
ben yalnizim
orkestrada kirik bir saz
kanayarak kosan bir kurt
yüregim dagbasinda unutulmus vakur bir bayrak yirtilircasina
bir kutup yildizi bir ben bir dinmeyen agrilarim
çiftlesen kuslarin böceklerin insanlarin yalnizligi
ve müthis aglamak istiyorum
<end>

<start>
canim oglum
guzel yavrum
gözumun isiltisi
ölumden 
ölmekten 
degil korkumuz
dalda yaprak
acar birgun
guler birgun
solar birgun
savrulur
KARISIR TOPRAGA TOZ OLUR GIDER
bunlar kirlangic yavrum
guneyli guzellerimiz
gelirler birgun bir firtinayla
yazarlar mavimizi piriltilarla
doldururlar mavimizi gunesli cigliklarla
harmanlayip yavrulari agustos kapisinda
karalayip mavimizi cilginca
birgun birdenbire bir firtinayla 
cekip giderler
karalanmis mavi kalir yukarda
catilarda yuvalar
usur birgun
tozar birgun
dagilir
KARISIR TOPRAGA TOZ OLUR GIDER
ölumden 
ölmekten 
degil korkumuz
yaprak duser
cicek solar
sogur elbet yuvalar
taa eskiden 
cok eskiden
binlerce yildanberi
kirlangiclar gibi savrulur gunlerimiz 
ve kimbilir
nerde 
nasil
ne  bicim
cikar birgun karsimiza sonumuz
ölumden 
ölmekten 
degil korkumuz
daha guzel bir dunya 
YASANILIR BIR VATAN
diye baslarken sarkimiza 
vurulup kahpe tuzaklarda bir geyik gibi
dusmek boyluboyunca
cepte vergi makbuzumuz
bundan iste korkumuz 
canim oglum 
guzel yavrum
gözumun isiltisi
bundan kaygumuz!
<end>

<start>
ışıklar söndü birden
karanlıkta yüzükoyun koca kent
hava da öyle kirli
öyle kalın kirli ki
bakamıyor yıldızlar pencerelerden
adı emek yavrumuzun
yaşı daha beş değil
oturmuş önünde akvaryumun
'hiroşima'yı söylüyor kendikendine
'karlı kayın ormanında'yı
titrek mum ışığında
bir gözü de balıklarda emek yavrunun
balıkların masalsal kıpırtısında
ne de çok andırıyor emek yavrucuk
o 'pamuk prenses'ini çocukluğumun
bizlerse 'yedi cüce'
kirli kara gecede
mum altında söyleşide
geceler özlenilen geceler değil
eğilsek hangi suya
kanlı çamur ellerimiz
yaprak sarı meyva çürük
uzansak hangi dala
bir yanında telefon emek yavrunun
bir yanında televizyon
devinir emek yavru
uzay çağında
oysa ben beş yaşımda
bir keçi yavrusuydum kırlarda bayırlarda
bilimkurgu bir masaldı telefon
yıllar geçti yıllar geçti
yıllar geçecek elbet
adalet'ti kızın adı
adamınki hürriyet
o adalet orda kaldı
o hürriyet osmanlı sikkelerinde
umut belki bir tohumdu o çağda
umut şimdi
koskocaman bir çınar
anlıyorum
biliyorum
inanıyorum
emek'ler kurtaracaklar
paralarda kalan o adalet'i
o hürriyet'i
<end>

<start>
Yapayalnız mısın dünyada, 
İtiyor mu seni doğduğun toprak
Köşebaşlarında haramiler mi...
Etmişler mi içine ekmeğinin
Salacaksın köklerini toprağa
Güneşi çınarla selâmlayıp
Fırtınaya meşeyle duracaksın.
Tutunacaksın diş diş
Tutunacaksın pençe pençe
Geçireceksin kılcal damarlarını evrenin
Gül olup açılacaksın damarlarına
seher seher...
Ceviz olup döküleceksin.
Sana bir mi vurdular
Derlenip toparlanıp
Sen iki vuracaksın
Yoksa yoksun, silerler adını karatahtadan
<end>

<start>
güneşse güneş benim beyoğlubeyler
topraksa toprak benim beyoğlubeyler
birşey var anlamadığım bu sabahlarda
eski saraylarda bu yeni saltanatlar
saksılarda çiçek diye kızgın namlular
demirin kömürün petrolün kalleşliği
birşey var anlamadığım bu sabahlarda
kayguysa kaygu benim beyoğlubeyler
bayramsa bayram benim beyoğlubeyler
		ya siz kimsiniz
kentlerin göbekleri suların en kadını
kadının en körpesi sofraların padişahı
birşey var anlamadığım bu yasaklarda
ben güldükçe neden karartılır ışıklar
duvarlar yükseltilir köpekler kışkırtılır
kundakta bebek suçlu tarlada tohum
birşey var anlamadığım bu yasaklarda
umutsa umut benim beyoğlubeyler
savaşsa savaş benim beyoğlubeyler
		ya siz kimsiniz
bu kokmuşlar mezarlığı imamlar sofrası bu
omuzlardan omuzlara bu korku tapınakları
akşamla kargalarla nargilelerle
leblebici bakkalbaşı minder minder üçotuzüç
birşey var anlamadığım bu yezit yalanlarda
yarınsa yarın benim beyoğlubeyler
barışsa barış benim beyoğlubeyler
		ya siz kimsiniz
kimsiniz ey şimdi müzelerde yerleri belli
eski beyler yeni beyler bey eskileri
<end>

<start>
İşime karım dedim, karıma Kavel diyeceğim. 
Ve soluğum tükenmedikçe bu doyumsuz dünyada, 
Güneşe karışmadıkça etim 
Kavel Grevcilerinin türküsünü söyleyeceğim. 
Ve izin verirlerse Kavel Grevcileri, 
İzin verirlerse İstinyeli emekçi kardeşlerim, 
İzin verirlerse Kavel Grevcileri, 
Ve ben kendimi tutabilirsem eğer sesimi tutabilirsem 
O çoban ateşinin yandığı yerde Kavel'de, 
O erkekçe direnilen yerde, Kavel'de 
Karın altında nişanlanıp dostlarımın arasında 
Öpeceğim nişanlımı Kavel kapısında 
Ve izin verirlerse İstinyeli emekçi kardeşlerim 
İzin verirlerse Kavel Grevcileri 
İlk çocuğumun adını Kavel koyacağım
<end>

<start>
Dört bir yana haber salsam, 
Öldü desem inanır mı? 
Dağlar bana geri verin
Kadir'imi, Sinan'ımı...
Jandarma kurşunu çaldı, 
Canımı tenimden aldı
Nurhak'a abide kaldı
Dağlar aldı selamımı...
Nurhak sana güneş doğmaz, 
Uçan kuşlar yuva kurmaz
Dökülen kan, yerde kalmaz
Soracağız hesabını...
Böyle kalır sanma devran, 
Yola devam eder kervan
Öldü Sinan, doğdu Sinan
Omuzladı silahını...
<end>

<start>
eskiden atlarla yaylılarla kaçırırlardı kadınlarımızı
bu türküler ordan kaldı
şimdi uçaklarla kadillaklarla mersedeslerle kaçırıyorlar
o türküler burdan başlar
atla katırla kağnıyla kovalıyorlar soyulanlar soyanları
ve soyanlar kaçıyorlar jetlerle
şaşmaktan şaşılaşmasın da ne haltetsin komedi
diyorlar ki
'tilkinin son durağı
kürkçü dükkanı'
evet ama
evet ama
ya bizim tavukların hesabı?
çok çok iri laflar ederlerdi o günlerin bezirganları
sonra küçük küçük ölüp gittiler
fosfora doydu toprak
çok çok iri laflar ediyorlar şimdilerin bezirganları
onlar da küçük küçük ölüp gidecekler birgün elbette
bu belli
toprak yine acıkacak fosfora
biz severiz gülleri karanfilleri
burcoy sevmez nedense
oktobr sözünü
bunu bizim köylülere anlatması güç
güç olan bir de şu ki ey risto
çokuluslu soygun evet
çokbarışlı dünya hayır
bu mantık hangi mantık ey risto
bu sevgi hangi sevgi
aristo'yu risto yapınca aruz
gülmesin de ne haltetsin arabesk
<end>

<start>
'diyar-ı küfrü gezdim beldeler kaşaneler gördüm
dolaştım mülk-i islamı bütün viraneler gördüm
(Ziya Paşa) '
sokakları çöplük çöplük
evleri çöplük
selamları çöplük çöplük
elleri çöplük
kanser uru gökdelenler
köyleri çöplük
işyerleri işhanları
aracılık çöpçatanlık
kaçakçılık karaborsa
hepsi
hepsi
hepsi çöplük
gözgöze gülüşmeler
nişan nişan sevişmeler
nikah nikah çiftleşmeler
hepsi
hepsi
hepsi çöplük
çöplük çöplük içinde
çöplük çöplük üstünde 
en tepede bir horoz
çöplüğün tepesinde
çalımı ortaçağlı
gagası boklu
ağrıyor biryerlerim ey insanoğlu
utanıyor biryerlerim
bu ağrının bu utancın
bu utancın bu ağrının
bir adı yok mu
<end>

<start>
savaştı
kime karşı
namussuz soyguncuya
vuruldu
kim mi vurdu
o namussuz soyguncu
dediler
ne dediler
-elhükmilillah
direndi
kime karşı
namussuz vurguncuya
vuruldu
kim mi vurdu
o namussuz vurguncu
dediler
ne dediler
-elhükmilillah
vuruştu
kime karşı
namussuz sömürgene
vuruldu
kim mi vurdu
o namussuz sömürgen
dediler
ne dediler
-elhükmilillah
demesinler bunu bir
deyip geçirmesinler
o çileli ellerini o ışıksız yüzlerinden karanlıkta insanlar
deve nalbant
eşek tellal
ağalarla beyler allah
bismillah
bismillah sömürüye
bismillah haksızlığa
bismillah kandan kına
hem de kardeş kanından
desem ki kardeş desem
desem ki barış desem
desem ki elhükmidiyalektik
tekel kadı
tröst cellat
oligarşi izbandut
insanlar ki bir güzel
insanlar ki bir tatlı
öyle de susamışlar ki
barışa kardeşliğe
söyle savcı
kim kıyar güzelliğe
söyle yargıç
kim kıyar tatlılığa
barışı kim
kim vurur kardeşliği
sen söyle ey bürokrat
gel aristo
gel eflatun
musa isa muhammet
siz de gelin açıklayın
şu işin gerçeğini
kim vurur kardeşliği
barışı kimler boğar beşikte
sürüseler leşlerini şu insan düşmanlarının
sürüseler şu kanlı sokaklarda
demem onlar gibi kalleşçe
elhükmilillah
derim bilim buyruğunca
elhükmidiyalektik
ne anlar canavarlar
ne anlar soyguncular
talancılar ne anlar
bilimsel güzellikten
<end>

<start>
Gücün Yeterse
dök önüme neyin varsa boşalt dünyanı
yükün azsa dinle beni
yüklen acılarımı
ellerini ellerimden çekmeden ağla
korkuyorum öpüşmekten/ ayrılık var ucunda
özlemek daha yakın kavuşmalara
anlat bana geçmişini anlat korkularını
aktar bana gününü gücün yeterse
ne ben burada kalıcıyım ne sen orada durucu
kavuşmamız falsa eğer/aslan yengeç balık burcu
ellerini ellerimden çekmeden ağla
bir bahar koy bir sonbahar/ bir de yaz olsun
kış beni bulur nasıl olsa/ elyordamıyla
anlat bana düşlerini kırılmış umutlarını
anlat bana geçmişini/ gücün yeterse
<end>

<start>
başımı döndürüp bakamıyorum 
nasıl kaldı gerilerde onca yıl
karanlık bir gömütlüğü düşte geçmiş gibiyim 
tatmadığım bir içkiyi bir akşam 
afrikasal bir törende içmiş gibiyim 
birdenbire kan yağmurlu bir bulut 
birdenbire kan kokulu bir duman 
şaşkınlıktan gemileri yakmış gibiyim
ışıklarla oynamayın / dedim ben size 
yararı yok karanlıkta sürek avının 
dedim ben size 
yanlış kalemlere kayar elleri yazıcıların 
tutanaklar yanlış yazar 
dedim ben size
karanlığı az kullanın / kirliler kokar birgün 
birgün yanar bu ışıklar sırıtır suratlarınız 
kirlilere sığınmayın / dedim ben size 
yararı yok oynaşmanın törensel aklıklarda 
kaçın kaçabilirseniz uzak sulara 
ışıklarla oynamayın / dedim ben size
<end>

<start>
yoktu yok
ve tarla sınırlarında kan vardı
analar en güzel çocuklarını
çocuklar yüreklerini
ve silah hiçbir zaman
	böylesine kutsal olmadı
yoktu yok
ve bıçak dayanmıştı kemiğe
açlıkta işsizlikte ezilmişlikte
kim söyler bu türküyü kim düzer bu ağıdı kim
kocaman eller midir bu bağlamalarda
efendiler efendiler efendiler!
bütün davullar gülünç
bütün silahlar saçma
onlarla gitti o davullar, şimdi yok
onlarla kaldı o silahlar, şimdi var
efendiler efendiler efendiler!
yoktu yok
bir sömürge havasıydı aşk diye damarlarda
ve bütün sınırlarda kan vardı
bir ekmek bulup bölüştüler
bir türkü bulup bölüştüler
ve sokaklarda dolaştırma için özgürlüğü
ve vatanı anavatan yapmak için bir anda
efendiler efendiler efendiler! 
kim söyler bu türküyü kim düzer bu ağıdı kim
ve kim varmış barışa elyordamıyla
yoktu yok
verecek hiçbir şeyleri yoktu yüreklerinden başka
ve barışın demir kapılarında sıkılmış yumrukları
toprağı sürer gibi demiri döver gibi dövüştüler
düştüler
	birgün yine kalkmak için ayağa
ve bu çetin kavganın
	Mustafa Kemal dedik adına
efendiler efendiler efendiler!
<end>

<start>
insandır suda akan yaprakta yeşil gülde kırmızı 
zorlu bir dal gibi eğleniriz de fırtınalarla 
ince bir sızı birdenbire kırar kollarımızı 
ve bir akşam kuşlar gibi elimizden uçup giden mutluluk 
bir sabah ebemkuşaklarının altından dörtnala gelir 
yaşayalım çocuklar 
her şey bizimdir 
bir giysi örtüsünde buldum ben bu yedi satırı 
bozkırda yüzükoyun bir hitit kasabası 
yedi satır yedi bülbül yavrusu 
vurmuşlar anasını da kalmış yavrusu 
bir sürgün şair yazmış vaktin birinde 
bir genç kız işlemiş onu örtüye 
yedi renk ipek iplik, yedi bülbül yavrusu 
ak örtüde yedi satır, gökkuşağı iğrisi 
bu yalnızlık bu sürgün, insan olmak acısı 
aldım yedi yavrucuğu koydum buraya 
yaşıyor mu bilmiyorum o sürgün şair 
yaşıyorsa bilsin diye o sürgün şair 
bir gün çıkıp gelsin diye o sürgün şair 
‘uçun kuşlar’ 
‘uçun kuşlar’ 
koydum adını
bir giysi örtüsünde yedi bülbül yavrusu 
yedi satır, yedi renk, gökkuşağı iğrisi
<end>

<start>
kurt kuzuya gel gel dedi kuzu gitmedi gitti
kuzuyu kurt yedi gitti vallahi iyi etmedi
bunu gördü bir tilkicik alıverdi paçasını pilicin
bay horoz çöplükteydi öttü de öttü
bu yıkıntı yıkılırsa kimler gelip kaldıracak
sen ben yine bizim oğlan ortalığı süpürecek
çakal helva pişirecek tilki uyak düşürecek
kardeşlik eski türkü sonu gelmedi gitti
birleştiler buluştular söyleştiler sözleştiler
ne tükenmez laf ambarı masal bitmedi gitti
oğlan kıza gel gel dedi kız gitmedi gitti
'bülbül güle gül bülbüle yar olmadı gitti'
diplomasi diye birşey diye birşey diplomasi
kurt kuzuyu yedi gitti pilici sevdi tilki
kız oğlana gel gel dedi oğlan gitmedi gitti
kız uçtu başkasına bu iş de burda bitti
ingilizce 'the end'
türkçesi 'bitti'
<end>

<start>
Üç etekli ak pusulu türkü bakışlı 
Kadınlar yürüyor dağlara doğru 
Leylak moru gül kurusu dağlara doğru 
Özlemlerle acılarla bir Anadolu 
Sivas'lımı Urfa'lımı bilemem gayri 
Kadınlar kadınlar dağlara doğru
Çalı çırpı sıla gurbet dağlara doğru 
Sarı sıcak ak cibinlik dağlara doğru 
Ordu ordu çekip gider ay çiçekleri 
Bakma Turaç bakma bana bakma el gibi 
Bilemezler avcının kim olduğunu 
Sezmişler düşmanın kokusunu 
Kadınlar kadınlar dağlara doğru 
Özlemlerle acılarla bir Anadolu 
Bu sıtmalı gecelere bu beşikleri 
Bakma Turaç bakma bana bakma el gibi.
<end>

<start>
çocuktan aldım haberi
yakın, diyor
güzel, diyor
dopdolu, diyor
              iştecik, şuracıkta
              iştecik yolu, diyor
çocuktan aldım haberi
iyi, diyor
açık, diyor
kurtuluş, diyor
           iştecik, şuracıkta
               koş birazcık koş, diyor
çocuktan aldım haberi
oh, diyor
tatlı, diyor
sıcacık, diyor
             iştecik, şuracıkta
             diren azıcık, diyor
koştuk direndik yorulduk
düştük anılar ırmağına ey çocuk
bak işte kan içinde yumruklarımız
belki senin hakkındır mutluluk
<end>

<start>
Silâh ve şarkı 
ben bütün karanlıkları bunlarla yendim 
	doğacak çocuğumun kanında esen 
	emekçi karımın dimdik bakışlarında 
	ve çetelerin sipsivri uykusuzluğu 
		silâh ve şark
benim bütün şarkılarım iri kuşlardır al ve şafakleyin 
ışıklı nehirler büyütür silâh seslerim tankaranlığında 
yekinir yürür orman 
	yekinir yürür toprak 
		yekinir yürür kalabalıklar 
			ve der ki kitabın ortayerinde 
				bütün ırmakları dünyanın 
					kızılırmaktan geçer
vurun kanatlarınızı karanlığa kuşlarım 
geçin sıcak ırmakları kuşlarım 
kızılırmak kızılırmak akın kuşlarım
açtım kırkıncı kapıyı 
	gördüm ki atın önünde et 
		titrer biryerleri zamanın 
	kırdım kırkıncı kapıyı 
	gördüm ki itin önünde ot 
		ürperip durur hiç olmalardan 
	şakıdı kuş 
	yarıldı nar 
	delirdi ateş 
	ve başladı uğul uğul uğuldamağa 
		bütün ırmakları dünyanın 
				kızılırmak 
				kızılırmak
güneşin ortasında insanlar kımıldaşır 
ve der ki şakıyan kuş 
	yarılan nar 
		deliren ateş: 
			zaman akıyor 
omuzlarında kalabalık nalkırıklarıyla 
anasonlu duyarlığında general nargilelerin 
bir damla kankurusu çok eski savaşlardan 
belki silâhların çürümedik biryerlerinde 
belki pişman bir ağzın acıyarak anlattıkları 
aşka benzer bir karışık kıtlık direnci 
boyunları kafataslı saray kahramanları 
yığınlara vatan diye kalan yoksunluk
ne de çok özlemişiz gökyüzüne kansız bakmayı!
yıkık bir ud tiryakiliği antika cumbalarda 
kanaryalarında berberli bezginliği burjuvalığın 
bir polis burnu belki - dağdaki çarıksızın çarıksızlığı 
bir büyük vurgun düzeni - belki de bir lavrens 
	vurgunun soygunu nevyork'ta döllediği 
bir kucak sakal sanmak belki de marks'ı 
toprakları denizleri insanları ingilizlemek 
silâhlarla beklemek sömürge sofralarını 
	vaşington ağalarının pilâtin dişlerine 
taze bir kan gibisine gerinir güneşlerde 
saklar genişliğini şarapçasına 
altun tepsilerde çok büyük ölür yürek 
çok büyük hıncı kalır mayonezli kirenaların
yanyana 
	birsofrada 
		sanfransisko ve c.i.a. 
			yâni çuval ve mızrak 
			notrdam'ın kargalarının güldüğü
sakalları incili hümanizma satıcıları 
halep pazarlarından gecikmiş bir ikindi 
kışlalar öğlesonları asurbanipal 
	bir böcek ölüsünün geceyi kemirdiği 
tektanrılı çokyataklı ve çok çok acımaklı 
ikindi parklarında köpek ve kıral 
	altun ve brovningin karanlık egemenliği
konuşun soytarılar 
çalgılar susun 
daha bitmedi açlar 
salınır o eski sularda cüzzam yalnızlığı kirliliklerin 
gözün gözü sömürdüğü topraklarda ayıp ve kara 
şimdi çoktaaan terekesi o serüven kahramanlığın 
o bezirgan mutluluk balık tutar şimdi mor kuytularda
ne de çok özlemişiz gökyüzünü kirşiz sevmeyi
kırdım kırkıncı kapıyı 
		kandım o pınarlardan 
		başladı ugul uğul uğuldamağa 
			bütün ırmakları dünyanın 
				kızılırmak 
				kızılırmak
Sen ne cömert topraklarsın ey ortadoğu 
sen ne çok soyulansın ve hiç uyanmıyansın
akdeniz'de mor bir deniz burjuva gitarlarında 
kuytuların kuytularda ölüme döllenmesi 
sevişmenin soyutluğu ve çamurluğu 
duaların çamurluğu ve soyutluğu 
gökyüzüne insanca bakamamak 
                yâni hiçbir şey 
                yâni utanç ve lavanta 
                yâni mum 
çoktespihli bir ebabil ki uzar çöllerde 
uzatır baltazar bayramlarını petrol petrol 
uzatır köleliği âmin âmin 
	çeşmelerinden hâlâ şehname akan 
	şahlı seccadelerde acem ve anka 
	mezarlık toprak reformu - kölelerin eşelendiği 
	keskin bir ingiliz burnu - de ki abadan 
		ya da bir şah ve allah ve dolar üçlemesi 
			saat tam onikiye beş kala
akdeniz'de mor bir deniz burjuva gitarlarında 
soyubitmiş balıkların akvaryum bezginliği 
bir dilim ay 
	bir lokma arap 
		- gölgesini güneşten bile esirgeyen - 
			ve şakkulkamer bedeviliği 
			        yâni utanç ve lavanta 
			        yâni kirli ve kaçak 
			        yâni mum 
kalçaları, kadın pazarlarının - yok başka 
karanlık vatanseverliği kaçakçılığın - yok başka 
general nargilelerin madalya törenleri 
ve şeytan taşlaması petrol kırallarının - yok başka 
ezik ve utangaç 
bilgiç ve yoz 
mum 
	yâni demek istiyorum ki 
		sadakalı sosyalizm soytarılığı
konuşun soytarılar 
çalgılar susun 
bekler güzel yarınlarını bu tutsak toprakların 
	çetelerin o sipsivri uykusuzluğu
akdeniz'de mor bir deniz burjuva gitarlarında 
neyin neye düşman olduğu belki de hiç bilinmeyen 
hergece bir düşük, sam radyosunda 
	hersabah bir komik âdem 
		bir hacıyatmaz 
ve komünistli bir kıralistan yunanistan'da
hacının develeri gevişirken ay altında ortadoğu'da 
petrol ve çelik kırallarının gölgesinde bir istanbul akşamı 
                                  bizans ve kirli 
                                  türk ve yoksul 
                                  ve mâcun 
allaha ve devlete ve bilcümle gölgelere dualar eyliyerek 
biryanı yangın yıkım 
biryanı yoksul yetim 
biryanı dökülür pul pul 
deniz 
	altun 
		ve kristal karışımı halinde bir istanbul 
			uyanır köprüaltı uykularında
elektıronik müzikli bir hicazkâr ud 
ve kızıl çağrısı açlığın 
o devletli tekliğinin kabuğunda bir hamal Ortadoğulu 
                                   sıla çalgını da 
                                   vatan yoksulu 
	               allaha inanır arapça 
	               yoksulluk çeker türkçe 
	               ve denizi sever çocukça 
	oraları söyler durmadan 
	oralarda yaşar bıkmadan 
	oralarda ölür istanbullarda
kaktüs kemirenlerinden biri midir brezilya'nın 
yoksa nil'e tapan ve aç yatan bir fellah mıdır 
             kimbilir belki de rio'lu bir gecekondulu 
insan nerde başlar belli değil ki 
istanbulsuz gibi yaşıyarak istanbul'u 
vatansızlığını vatan diye güzelim gün ortasında 
            elektıronik müzikli bir hicazkâr ud 
            develeşip develeşip dönüşmesi gökdelenlere 
            yanki go hom'lu bir miting alaturka 
            betonarme balkonlarında emperyalizmin 
            ve kasıklarında maydarling amerika 
            yâni bütün devrimcilerin konakladığı 
            en çok özlediklerine düşman yaşıyan 
            bir gecikmiş kıral ve özgür köle 
            sürüyerek zincirlerini kaldırımlarda 
            ana avrat söverek soluna sosyalistine 
                    ve bir somun ekmek kaldırımlarda 
                    ve bir garip hamal kaldırımlarda 
                    ve bir vatanölüsü kaldırımlarda
Ne bulmak içkilerde intiharlarda 
neye varmak birşeyleri durmadan çoğaltarak 
çiçek resimleri çizmek güneşli pencerelere 
ölüleri akreplerle çiyanlarla karıştırarak 
eski çamaşırları yenilemek dilencilerde 
bir eski oyuncaktan koca bir gençlik bulup çıkarmak
kimbilir biz şimdi nelerin neresindeyiz 
alı neden moru neden kırmızıyı kimbilir neden severiz
bir kenti geri almak ve davul 
	bir kenti geri vermek ve davul 
	oynaşmak iskeletlerle altunlarla madalyalarla 
	dedeleri gümüşlere altunlara atlara oranlamak 
	bıkıp bıkıp yeniden başlamak sevişmelere 
	kimbilir biz şimdi nelerin neresindeyiz 
	alı neden moru neden kırmızıyı neden severiz 
					[kimbilir
dal uyur daldasında yorgun dalların 
gece büyük büyük anlatır eskimişlerden 
su değil toprak değil 
		de ki acımışlıklar 
		de ki altun sözcükleri tükenmişliğin 
oturur direk direk 
götürür pazar pazar 
		ne ki yaşamak?
umduğum gel 
		sevdiğim gel 
		beklediğim gel 
		gel benim 
			kuşak kuşak 
				yoluna kurban olduğum
Kırmızböceğini tanır mısınız?
güneşin kıyısında kırmızböcekleriyiz 
bir, maviye çalar türkülerimiz 
	bir, kapkaraya 
kağnı uzaklığını bilir misiniz 
kırmızıbiber ve tuz
	bilir misiniz 
karlı karanlıkta yalnız 
		yapayalnız  
			ince ince ölmek 
			            bilir misiniz 
bugün bulgurun sonu 
	yarına dur bakalım 
                        öbürgün allah kerim 
                          bilir misiniz 
toprağın boynu bükük 
eller umarsız 
	ağam sen bilirsin 
		bilir misiniz 
hani derya içre olup da deryayı bilmeyen balıklar gibiyiz 
ve işte atombombalarıyla korunur açlığımız
işlemeli mendil ve kurşun 
harmanyeriyiz hey bre 
            karakol kapısıyız 
                   imparatorluk kokar sefaletimiz 
soyula soyula çıplak 
güdüle güdüle sürü 
bütün halklar gibiyiz - biraz kuşdili 
                             biraz kahvefalı 
                             ve biraz da düş 
hapisâne avlusuyuz hey bre 
            cennet kuzularıyız 
	    helallaşır gibi bakarız dostların gözlerine 
severiz gülyağını 
    ve bir de aynaları 
	ve bir de aynalarda yiğitlik masallarını 
		sonra azıcık da sakızı 
		azıcık da uçkurhavalarını 
bıyık burup gazel çekeriz de tenhalarda menhalarda 
uzatırız boynumuzu elkapılarında 
                             sülünler gibi
ve işte türkiyeliyiz 
hani derya içre olup da deryayı bilmeyen balıklar gibiyiz 
hamsiyiz karadeniz'de 
	çukurova'da pamuk 
		uzunyayla'da buğdayız 
			ege'de tütün 
sınırboylarında gözükara kaçakçılarız 
istanbul'da kadillaklı karaborsacı 
	ve doğu dağlarında koçero'larız 
eşsiz bir güzellikle çarpılmış gibi 
	uyumuşuz yoksulluğun körmemelerinde 
çalışkanız 
filozofuz 
dostuz 
bütün sömürülenler gibi ezik 
	bütün uyananlar gibi kızgın ve doluyuz 
seslenir yüzyıllar ötesinden pir sultan abdal'ımız 
                         'üstü kanköpüklü meşe seliyiz' 
etekleriz de kodaman soyguncuları ekmek kapılarında 
gözümüz gibi koruyup kolladığımız devletin silâhını 
			hey bre 
		yoksul - yetime doğrulturuz
ve işte türkiyeliyiz 
ateşleriz de mandıraları fabrikaları 
	topal karıncayı melhemleyip salıveririz 
bir yaprak düşer bir yanbakış götürür biryerlerimizi 
kan sızar yeşillerden ak mendillere 
çıkarıp öcümüzü dağbaşlarına 
	ağıtlara ağıtlara dökeriz yüreğimizi
saksıda çiçek 
kıraçta ceviz 
örtülerimizde nakış nakış sabır ve gözyaşı vardır bizim
akıyorsak garip çaylar gibi incelerekten 
dokutuyorsak eğer sonbahar gibi 
	çok ağır olduğumuz içindir mandalar gibi 
		ve balıklar gibi çok kalabalık 
seviyorsak silâhı ve yoksulluğu 
susuyorsak kar altında toprakçasına 
bıçak kemiğe değmediği 
	güneş ufuktan doğmadığı 
		o tozkoparan fırtına 
		      kapımızı 
		      kırmadığı 
		      içindir
vurun kanatlarınızı karanlığa kuşlarım 
geçin sıcak ırmakları kuşlarım 
kızılırmak kızılırmak akın kuşlarım
Anasının karnını tekmelediğinde temmuz 
kocaman ve çoook akıllı bir balıktı uzayda 
                             proton -1 uydusu sovyetler'in 
                             ve çelik bir kelebekti mariner-4 
                                         ensekökünde merih'in 
şeftali emzikteydi bursa'da 
pamuk çiçekte 
	çukurova'da 
ve yeşil bir buluttu buğday 
	konya'da 
		sivas'ta 
			siverek'te
ozan ozanca söylüyordu dünyanın geleceğini 
işçi grevce 
adını bile bilmediğimiz birileri vardı dünyanın bir- 
		                             [yerlerinde 
                             örneğin Singapur'da 
                             tahran'da belki 
                             belki de kordoba'da 
karakas'da mı desem katanga'da mı 
yoksa roma'da mı ankara'da mı 
birileri biryerlerde durmadan yontuyordu 
         barışı mermer mermer 
         öfkeyi demir demir 
         sevgiyi tunç tunç 
              doyumsuz günler aşkına
ölmek birşey değil dostlar 
	hergün ölmek güç 
açlık 
	o başka ölüm 
açlık korkusu 
	beter 
ne atom ne hidrojen ne yangın 
dağları dümdüz etmeğe - dostlar 
                            aç çocukların çığlığı yeter 
proton-1 
mariner-4 
güzel 
   akıllı 
      büyük 
yıldız kaymaları masallar getirirken gecelerime 
yangından kaçar gibi bölük bölük 
         sırtı yorganlı emekçileri cömert ülkemin 
              göçüyorlardı vatan vatan 
                  viyana üzerinden 
                  adenover almanyasına 
              'allı turnam bizim ile gidersen 
              şeker söyle kaymak söyle bal söyle' 
söyle ki iyi vursun hınzır vurguncu 
tüyübitmediği soysun tefeci 
eskiden gemilere bindirip bindirip zencileri 
allı turnam geçersen ırgat pazarlarından 
zincirli topraklardan hacizli kapılardan 
hastane önlerinden geçersen allı turnam
insan bazan ölümden de güçlü olabiliyor 
birşeylerin gidişinden ve hiç dönmeyişinden
sabahları yorumlamak güç değil 
yoksulluğu yorumlamak güç değil 
nasılsa bir başka yorumlamak hep aynı sabahları 
		esmer ve uzak 
	inmeli antenlerin ardında şaşkın 
ve grevler döverken komprador marka demokrasinin 
 				[duvarlarını 
yedirip yüreklerini korkularına 
	bir köledüzenin uşağı efendisi 
		cebi dolarlısı da 
			sırtı bitlisi 
tekmeler gibi güneşi çocukların gözbebeklerinde 
	        'arefe gününde bayram ayında' 
	        vurdular emekçilerin kongresini 
	kördüler 
	karaydılar 
	çiçeksizdiler 
		ve gelip bir karanlıktan 
			gidiyorlardı bir karanlığa
Benim karamsarlığım belki de bir demet gül - sevdiğim 
içimin büyük büyük aklığından geliyor belki de karam- 
			                            [sarlığım
kocaman ve çoook akıllı bir balıkken uzayda 
	proton -1 uydusu sovyetler'in 
	ve kondukonacakken luna'lar 
		tatlı bir öpücük gibi ay'a 
dilenmek benim ülkemde 
      işsizlik benim ülkemde 
      ve şeytan taşlamak yasak değildi benim ülkemde 
	baböf'ü okumak yasak 
paspas yapıldı demirinden giyotinin 
direktuvar bir ölü söz lârus'ta 
oysa bizim buralarda 
	kelepçe yapılıyor hâlâ 
	pitekantıropüs babanın günahsız baltasından
kopmuş toprağından kanayarak 
		kanayarak 
saçılmış yollara türkü türkü 
ışık ne 
    vatan nerde 
          ne ki kutsallık!
kentlerin varoşlarında sanki kurt sürüleri 
tanrıya filan değil 
          allı morlu ışıklara dönük yüzleri 
konuşur elleri ekmek ekmek 
                takırdar çeneleri 
ölüm yakın
	lokman uzak 
anlamak yasak değildi benim ülkemde 
			anlatmak yasak 
adına grev diyorlardı 
	adına gecekondu 
bir şey dolaşıyordu aramızda seslisoluklu 
yaşıyorduk onu biz - dinine allahına kitabına dek
yaşıyorduk yağmurda yaprak gibi her zerremizde 
ölmek yasak değildi yoluna onun 
                    adını koymak yasak 
tutmuş troya atları subaşlarını 
          madalyalı seyisleri emperyalizmin 
ak taşın üzerinde iki damla kan 
                  biri memet 
                  öbürü memet 
                  'arayerde bu kan nedir 
			dost dost dost' 
görmek yasak değildi benim ülkemde 
		göstermek yasak
ben ki uçan kuşu kıskanırdım oyun çağımda 
nehirleri yağmurları selleri kıskanırdım 
buluttan gemilerimle aşardım duymadığım denizleri 
yıldızlardan yıldızlara kurulu hamağımda 
	mapusâne türküleri söylerdim geceleri 
bir uzak sel sesiydi o kaygan günlerimde ekmek kavgası 
dünyamda renkler ve böcek sesleriyle bir öyle cümbüş 
en hırçın yıldızları en uysal kavaklara işlemek yaprak 
					[yaprak 
yaralı bir serçenin gözlerinde bir evren ölüp ağlamak 
ve bütün haziranları bir tek gülle açmak hersabah
o tedirgin ellerin bakışları hâlâ sofralarımda 
hâlâ çizik çizik kanar kaygusu o ekmeksiz akşamlarımın 
yok artık, dost yüzlü ağaçlarım, gurbet kanatlı gemilerim 
						[yok 
gömüldü gitti kervanlarım o çıtır çıtır ağustos gecelerinde
bir dilim güneş koyup bir dilim yoksul sevince 
aşk büyütmek 
	gecelerce gecelerce özlemeklerden 
bölündüm ayrılıklara parça parça 
dağıldım yeryüzüne çığlık çığlık 
şimdi patron yüzlü sabahlardayım 
şimdi direk direk direnmek
gel benim sevdiceğim 
gel benim umducağım 
beklediğim gel 
gel de bitsin 
        kuşak kuşak 
            yoluna kurban olduğum
binip binip bulutlara ulaştım yıldızlara da 
	kıtalardan kıtalara el sallıyamadım 
		el sallıyamadım 
                 turnalar bile geçip gitti türkülerimden 
                 ben kaldım buralarda 
ben işte kaldım buralarda ey dost 
kırmızıkuşlar 
     kırmızıkuşlar 
        diye diye avuttum 
	hırçın çocuklarımı 
em, em 
	diye diye ağladıkça 
		ağladıkça 
			masmavi çocuklarım 
				hep işte böyle
insan bazan ölümden de güçlü olabiliyor 
anaç bir ağaç gibi dinleniyor kaygularım şimdi güneşte 
aldanmak ne kolay 
                  ne temiz 
                     ne ilkel 
		allahım! 
kalabalıklarla sevmek güzel günleri 
			ne denli güç 
			ne denli güç 
				allahım!
uzay 
o masallaranası yıldızlı karanlığım 
		karanlığım benim! 
o şafak tarlalarının ekmeğe dönüşmesi 
sarıçiçek vakti ölmek ekinler arasında ve şafakleyin 
        bıldırcınlar ve yıldızlar ve tanyeli eşliğinde 
birşeyleri bulmak ve varamamak 
vakur bir ağaç gibi kucaklamak evreni ve şafakleyin 
	            alfa 
             	beta 
	             gama 
                  	ve aynştayn 
	yâni biraz daha iflası korkularımızın 
		insan denilenin karanlık kurtuluşu 
	bir ceviz yaprağı denli basit ve ilkel 
	     karışık mı karışık bir ceviz yaprağı gibi
nezaman kaldırsam başımı geceleyin 
ne denli çok anlamağa çalışsam 
	gökyüzü bir yapraktı unutulmuş 
	    not defterinden aynştayn'ın
ne sanat sanat için şarlatanlığı 
                      ne savaş için savaş 
çoktan anlaşıldı hey bekleroğlu 
                         taşın taş olmadığı 
		   ateşin ateş 
şimdi deprem çizgileri yığınların gözbebeklerinde 
şimdi yumruk çiçekleri o sömürge ülkeler 
aşamazken kel dağları kel dağları düşlerde bile 
geçtim sesduvarlarını sesduvarlarını düşlerde gibi 
yedi başlı beyler besledim yüreğimden yedirerek 
vurdum sonra başlarını beylerin efendilerin 
yok benim tanrılarla kişilerle hiçbir alışverişim 
ben artık, düzenlerle boğuşan bir gerçek devim 
öyle bir dünyayım ki ben-hep özlenmiş hiç yaşanmamış 
insan ve emekten geçer ekvatorum benim 
kendim çizerim sabahlarımı-yok benim sabahçıbaşım 
yok benim lüpçübaşım yok benim hötçübaşım 
                       yok 
                            yok 
                                 yok!
Elbet bir bildiği var bu haçaturyan'ın 
bir bildiği vardı elbet erzurumlu hançerbarı'nın 
arjantin pampalarında uykusuz çetecilerin 
	benim kurtuluş anıtlarımda mermi yüklü ananın 
	lumumba'nın kanının 
	kanayan viyetnam'ın   . 
		kurşunlu duvarlara doğan günlerin 
		    kalabalık acıların 
		    bıçakaçmaz ağızların 
			bir bildiği vardı elbet 
			bir bildiği var 
			bir bildiği olacak elbet
hiç yalan söylemedi kalın çizgilerle susuşu yoksulluğun 
hiç yalan söylemedi gözlerde zulüm 
    ve çıplak uykularında zengin düşleri milyonların 
              hiç yalan söylemedi
hiç yalan söylemedi bu ozan 
elbet bir bildiği var bu kayguların 
birikip birikip durmadan biryerlerde 
acıların öfkelerin birikip biryerlerde 
yekinmesi yatanların ve yürümesi 
akması küçüklerin ve katılması 
yıkması birşeylerin 
	ve yıkılması 
	    yıkılıp yapılması 
hiç yalan söylemedi bu ozan 
işte karton kaleleri kapitalizmin 
işte gözün göze düşman olduğu 
		işte elin ele düşman 
ve işte benim 
    yeryüzünde güller gibi açılan devrimlerim
kamboçya'da kalkan kamçı 
	şaklar çukurova'da belimde benim 
istanbul'da verilmeyen hak 
		durdurur dakota'nın volanlarını 
ve der ki öpüp kaldırdığım ekmek 
     - beni böyle yerdenyere çalan şey - 
             nevyork'ta bitmişse grev 
             ben burda bil ki grev gözcüsüyümdür
benim gözlediğim 
gel benim yürekyağım 
gel benim 
          kuşak kuşak 
yoluna kurban olduğum 
                        gel!
Of ooofff, koca gürültülü devrimsiler yutturmacalar 
cilalar civeleklikler yalancılıklar 
karagünlü saraylı soytarılıklar of! 
soygunların gölgesinde sosyete adaleti 
bre hitlerkırması kurtköpekleri 
	il duçe döküntüsü yandançarklılar 
		bre arapsaçı sadakalı sosyalistler eh!
elif lâm mim vav he ye 
direkler arası kubbe 
a be ce de ve ye ze 
kadillak marka bir hecindeve 
saraylardan saraylara aktarılarak 
	eldenele ceptencebe aktarılarak 
		- yürü bre kahpe devran! - 
kanarmş savaşlarla kıtlıklarla yoksunluklarla 
bir gözünde nevyork 
	bir gözünde moskova 
gevişir tespih tespih 
dökülür dua dua 
	ayışıklı sularında 
                                      ortadoğu'nun 
of ooofff, koca gürültülü devrimsiler yutturmacalar 
allamalar pullamalar törpülemeler 
karagünlü saraylı soytarılıklar of!
Yorul ey gayrı 
akma ey su! 
ey benim yaratan tedirginliğim tutsak yanım dinmeyen 
                                                                       [sızım ey! 
çıkarıp çıkarıp yeniden çıkarmak bu dağı bu doruğa 
	yorul ey gayrı 
	akma ey su!
durup durup kaygulanmak gibi birşey bu bizim sularla 
				[akıp gitmelerimiz 
sonsuz bir tren penceresinden savrulan güvercinleriz 
	çok buruk çok buruk bir şarap diyorum sıkın bağları 
	ben hiç ölmediğimi yaşamak istiyorum 
	orman seviyorsam kimbilir dallara düşmanlığımı 
	bayat bir başdönmesi - susmamak diye birşey 
	kantutar beni yoksa - kantutmak diye birşey 
	bırakma beni bırakma beni - çıldırırım diye birşey 
	oysa düştüm develeri - düşlerimde uçaklar şimdi 
	düşlerde başlayınca devrim - ne anladınız? 
	devrim diye birşey - bir gecekondu tenceresinde 
	demek ki önce devrim - ne anladınız? 
	ve ölmek vazgeçilmez bir alışkanlıksa 
		yorul ey gayrı 
	             akma ey su!
çiçekler bırakınca renklerini biçimlerini 
resimler sakal salınca yaldızlı albümlerde 
eski bir türkü gibi bakışlarından belli 
bitkilerin sürüp giden yeşillerinden belli 
kalırız gündengüne yaşlanan sözcüklerde 
bir akşam saatinde günbatımında 
gözgöze gelmelerde ve içkiye yenilmelerde 
bülbüllerin öte öte bitiremedikleri 
kana benzer kan değil kan gibi korkunç ve karanlık 
kalırız birşeylerde ve kimbilir tanrımsılarda 
belki de çocukların hiç bitmeyen oyunlarında
ve ölmek vazgeçilmez bir alışkanlıksa
gülersin - menekşeler olur sesin - bırakıp gitmek 
gözlerine bakınca balıklar cıvıldaşmak - bırakıp gitmek
bir avuç bulut içmek masmavi güvertelerde 
ağlamak tekil değil - ne anladınız? - bırakıp gitmek 
kalırız birşeylerde ve kimbilir tanrımsılarda
böcekti karanfildi kemandı bonaparttı 
	anarşistti burjuvaydı polisti kenediydi 
		yoksuldu zengindi kıraldı soytarıydı 
			soğuktu sıcaktı ılımandı of 
		                değil işte bu değil 
		                       topunun sülâlesini!
adamı tutup götürüyorlar    
geceyi burnundan getiriyorlar 
bütün kırbaçları bütün kelepçeleri bütün alçaklıkları 
adamı vurup öldürüyorlar
geceyi bir daha yaşamak kolay 
adamı bir daha öldürmek zor 
siz bu tutanaktan ne anladınız 
öldürmek diye birşey - ne anladınız 
suçsuzdu diyorum - ne anladınız 
sefaleti yok etmek adamın düşü 
güzel günler düşünmek işi 
diyorlar bu kokan balığın başı 
tevfik fikret diyor devenin başı 
kime yüklemeli bu iğrenç suçu 
kime yüklemeli bu iğrenç suçu 
kime yüklemeli bu iğrenç suçu
Benim karamsarlığım belki de bir demet gül - sevdiğim 
içimin büyük büyük aklığından geliyor belki de karam- 
		                                          [sarlığım
biz ki 
	petrolü kavuçuğu kahvesi ve kakaosuyla 
	ve kastro'su zapata'sı amado'suyla 
	sıcak ve kıvrak bir şarkı gibi düşünürüz 
			atlantikaşırı bağımsızlığı 
biz ki bir vaşington sineği kondurup bir zenci dağa 
            kanlı bir çocuk başı buluruz viyetnam'dan 
ve bazan 
	öyle bir sızıyla sarsılır ki antenlerimiz 
	   sivaslı bir bağlamadan 
	   afrikalı bir tamtamdan 
		daha ilkel ve yalınkat kalır 
		o ipek öfkesiyle leonid kogan
beni ısırdı 
	- bilirim - 
		18'lerdemondros'larda 
demokrat suratlıydı 
		bilirim 
			bezirgan dişli 
hâlâ damlıyor kanım 
	viyetnam'da kırılan dişlerinden 
ve hâlâ aç dolaşıyor başkent caddelerinde 
		kurtuluş savaşı kahramanlarım 
	çoğunun çoktan söndü ödü ocağı 
	            kalmadı çoğundan bir nişan bile 
işte bundandır ki benim 
            birtürlü gülemiyor 
		gülemiyor 
			gülemiyor işte türkülerim
of ooofff 
ne de çok seviyorum harita okumayı! 
sakarya sivas erzurum 
	madrid seul havana 
		hepsini hepsini anlıyorum 
alev alev budistleriyle saygon 
linkoln'ün mezartaşı vaşington 
ve süzgün gözlü kompradorlarıma kurtuluş istanbulu
anlamak hem kolay 
			hem kolay değil
ne ölüm 
ne aşk 
ne de işsizlik 
            ve ne de deniz deniz kabarması yüreğin 
ne içki 
ne çiçek 
ne dostluk 
            ve ne de akşam saatleri dişi kentlerin 
insan bir anda bütün bir evreni birden yaşıyor 
             kan sıçrayınca bağımsızlık bayraklarına
Birgün çıkıp geldiler - anlamsız yüzlerini ve gülüşlerini - 
tüketimartıklarım üretimorganlarını ve eski külotlarını - 
çikletlerini çukulatalarmı getirip bıraktılar - tiklerini mi- 
miklerini çiğliklerini - gençkızların düşlerini getirip bırak- 
tılar - hergün hergün yeniden getirip bıraktılar - iplerini 
oltalarını konservekutularmı - süttozlarmı soyalarını sa- 
lemlerini - kısırlıkhaplarmı madalyalarını tasmalarını - 
bayraklarını bayrakyırtmalarını sövmelerini - anamıza 
bacımıza çocuğumuza - en çok önem verdiğimiz şeyle- 
rimize - üretimorganlarını ve tüketimartıklarım kullana- 
rak - tanrının ve isa'nın ve bizimkilerin izniyle - atlarını 
seyislerini çombelerini - tıraşlarını ve dişlerini getirip bı- 
raktılar - hergün hergün yeniden getirip bıraktılar - son- 
ra güzel güzel anlaşmaları - sonra güzel güzel sözleş- 
meleri - sonra güzel güzel paylaşmaları - asılmış- 
ların ve asılacakların izniyle - vedurmadan durmadan
baltazar bayramlarını - sonra güzel güzel savaş uçakla- 
rını - radarları rampaları atombombalarmı - denizaltı de- 
nizüstü birşeylerini - bilinçaltı bilinçüstü herşeylerini - 
piekslerini bitekslerini bitpazarlarını - eroinlerini kokain- 
lerini getirip bıraktılar - hergün hergün yeniden getirip 
bıraktılar-
             ve sonra çekilip gitmediler gemilerine 
             ve sonra çekilip gitmediler gemilerine 
             ve sonra çekilip gitmediler gemilerine 
                     ve artık okadar çok şey getirdiler ki 
                     ve artık okadar çok şey getirdiler ki 
                     ve artık okadar çok şey getirdiler ki 
                            bağımsızlığa yer kalmadı ülkemde
acılar ey acılar 
işsizlik acısı 
özgürlük acısı 
bağımsızlık acısı ey 
ve ey mızmız acılara direnmenin yoksul kahramanlığı 
                               ey hergün ölüm 
                               ey hergün ölüm 
toplanın 
birleşin 
bir olun 
            acıların şâhı gibi gelin üstüme 
                           gelin 
	        ve bitsin şu iş
seninle gelecek - çâre yok 
seninle bu tatlılık ey büyük acı 
 	gök incir nasıl ballanırsa acılardan 
	acı koruk nasıl bulursa balların en sarhoşunu 
			o işte o! 
		gel benim darmadağın direncim 
		gücüm 
		     emeğim 
			çilem gel 
		gel benim büyük acım 
		     gel ve bitir şu işi! 
		kalaylardan mı gelirsin bolivya'lardan 
		rio'nun favelalarmdan mı 
		ispanya'dan mı viyetnam'dan mı 
		zonguldak kömürlerinden mi gelirsin 
			çukurova'lardan mı 
		yellerle mi gelirsin ateşlerle mi 
		uçarak mı koşarak mı yırtınarak mı 
			gel işte gel gayrı 
			gel 
			    gel 
			gel de bitir şu işi
elbet bir bildiği var bu çocukların 
kolay değil öyle genç ölmek 
yeşil bir yaprak gibi yüreği 
	koparıp ateşe atmak 
		pek öyle kolay değil 
hem öyle bir ağaç ki şu yaşamak denilen şey 
	her bahar yeniden yeniden tomurcuklanır da 
	             yalnız bir bahar çiçeklenir 
             	      a benim gülüm!
elbet bir bildiği var şu benim bilenmiş bıçak gibi 
				[yüzümün
yaşamak 
	bir köpek gibi tekmelenerek 
yaşamak 
	öpülüp okşanıp kaldırılarak
ne donkarlosun domuz ahırı 
	ne senatör makdoların oda uşağı 
		ne de hacıfışfışın kurban etidir 
demokrasi 
	demokrasi denilen o haspanın - a benim gülüm 
		lordlar kamarasına açılmaz kapısı 
beşikteki bebeler bile biliyor bunu artık 
biliyor ve unutmuyorlar 
	insan kanıyla işlediğini 
		o teksas tipi demokrasinin
elbet bir bildiği var şu benim bilenmiş bıçak gibi 
				[yüzümün 
elbet kolay değil öyle genç ölmek
kore bir kan lekesidir 
	akşamlarımızda sızlayan 
bir kopuk koldur hiroşima 
		uçaklar geçtikçe çırpınan 
orda 
	uzakdoğu'da 
		gencecik yürekler gibi seğrîşir her bahar 
			barış güvercinleri hiroşima çocuklarının 
burda 
	benim ülkemde 
		titreşip durur yeni barış güvercinleri
insan karıştırıyor bazan 
		ölmek mi yaşamak 
		yoksa yaşamak mı ölmek
bir karanfil takmak yakaya 
belki de bir orkide 
bir baloya gitmek 
              gitmemek 
bir kumar partisi belki de 
onlarca hep birdir a benim gülüm 
onlarca hep aynı değerde 
	afrika'da kaplan ve zenci avıyla 
		bir atom savaşı ve toptan ölüm
çocuklar büyümesin 
	     büyümesin 
	tomurcuklar açmasın 
                                 açmasın 
	     ve sularca akmasın o en güzel şey 
yaşlılar yaşamasın 
		yaşamasın 
	ocaklar tütmesin 
		       tütmesin 
ve yuvalar, gülüm benim 
	gülmesin gülmesin 
çapraz iki çizgi ak bulutlara 
gâvur gözlü kargaları emperyalizmin 
			amerikan bitpazarlarında
dünya bir genişleyip alabildiğine 
		daralıyor birden eliçi kadar 
ve dolar 
    madalyalı bir yular gibi geçmiş boyunlarına 
ne güvercinin göğsündeki gökkuşağını görür gözleri 
ne karakarıncanın güneşe günaydınını 
ne de sevişir gibi işlemenin güzelliği titretir yüreklerini 
kongo bir açık bonodur 
            belçikalı banker brodel'in kasasında
ve mister gülbenkyan'ın purosunda 
             enfes bir tütündür havana 
duymazlar çeliğin mavi kahkahasını 
tomurcukta çatlayan gücü görmezler gülüm 
satarlar bir akşam içkisine 
                o cânım ülkelerin 
                        narçiçeği yarınlarını
satarlar gülüm 
memedi memede vurdurup memedin tarla sınırında 
memedin karahaberini satarlar memedin memedine 
ve karagün 
   - hangi karagün? - 
	gelip çatınca davul davul 
yavruyu memeden koparır gibi 
	koparırlar işleyen elleri işlerinden 
	sokarlar ateşten ateşe gülüm 
	soygun düzeninde göbek atarlar 
ne sevinç 
ne kıvanç 
ne güven 
bize onlardan kalan 
		bir avuç yorgun umut 
		   zincirde bir vatan 
		        ve kanrevan türkülerdir
İncecik boyunlu kıraç karpuzu 
	dışı yeşil yeşil 
	içi kırmızı 
yuvarlana yuvarlana geçer bulutlar 
meler yanık yanık bağlı bir kuzu 
nah şuramda koskocaman dağ benim 
nah şuramda ipincecik bir sızı 
ceylanları ceylan gibi çizmem ben 
		çizersem hilâl boyunlu 
çiçekleri çiçek gibi çizmem ben 
		çizersem nakış nakış 
akarım ince ince de olurum nehir nehir 
kavgaları kavga gibi çizmem ben 
                               çizersem türkü türkü 
yazmışlar benim için kocaman kitaplara 
                                    dışı yeşil yeşil de 
                                    içi kırmızı
neylerim ben kitapları kocaman kitapları 
efendim okusun benim, canım efendim 
o kuştüyü salonlarda, canım efendim 
okusun da büyüsün benim efendim 
okusun da biliversin aklımdan geçenleri 
ben işte hep böyle azgelişmişim 
yâni ben çünkü evet azgelişmişim 
evet çünkü hayır fakat ben işte azgelişmişim 
çokçalışmış azgelişmiş ve işte yoksul düşmüş 
cephelerde mapuslarda aslanım aman 
kıtlıklarda kıyımlarda kurbanım aman 
seçimlerde sayımlarda ben varım aman 
kerpiçlerde küllüklerde hayranım aman 
şenliklerde şölenlerde ben yokum aman
ben işte hernedense azgelişmişim 
çokçalışmış azgelişmiş ve işte yoksul düşmüş 
demiri de kömürü de sökerim aman 
buğdayı da pirinci de ekerim aman 
çilem budur benim işte çekerim aman 
evet çünkü hayhay fakat ben işte azgelişmişim 
yâni ben çünkü evet hayır fakat azgelişmişim 
ölüm kalım kıtlık kıyım ben varım aman 
bayramlarda seyranlarda ben yokum aman 
soygunlara vurgunlara hayranım aman 
vatan millet allah patron kurbanım aman 
kalabalık ve karanlık türküyüm aman
benim için demişler ki kocaman kitaplarda 
                                             dışı yeşil yeşil de 
                                                      içi kırmızı 
neylerim ben kitapları kocaman kitapları 
efendim okusun benim, cânım efendim 
okusun da biliversin aklımdan geçenleri 
okusun da açıversin gözünün şafağını 
turnalar çizeyim gurbetlerime 
ağıtlar düzeyim yiğitlerime 
kelepçeler vurulsun bileklerime 
okusun da büyüsün benim efendim 
yumuşacık salonlarda cânım efendim
ve der ki şakıyan kuş 
	yarılan nar 
		deliren ateş 
bu ne çapraz gidiş hey bekleroğlu 
	uşak matti seyretmez de breht'i 
	efendisi puntila'sı seyreder 
bu ne çapraz gidiş hey bekleroğlu 
	volga mahkûmları'na mahkûmlar değil 
	aristokrat salonlarda efendiler içlenir
damarı pir sultan damarı 
damarı robson damarı 
gelir uğul uğul yeraltı nehirlerinden 
                    gelir ve bulur yüreğimizi 
                   damarı kavga damarı 
bu ne biçim düzen hey bekleroğlu 
öfkesi sesinden büyük 
        sesi ününden kocaman ruhi su'yu 
şu benim her dalı bin dert açan çıra-çakmak ülkemde 
şu benim yürekleri çıra-çakmak tutuşanlarım değil 
                                    istanbul 
                                    sosyetesi 
                                    alkışlar 
		'gelin canlar bir olalım 
		tevekkel tu taalâllah'
vurun kanatlarınızı karanlığa kuşlarım 
geçin sıcak ırmakları kuşlarım 
kızılırmak kızılırmak akın kuşlarım
Ay doğar bedir bedir 
yel eser ılgıt ılgıt 
sırıtır sıram sıram elkapıları 
	elkapıları da kölelik kapıları
		kul olur yiğit
ay doğar hilâl hilâl   
gün doğar devrim devrim 
sırıtır sıram sıram elkapıları 
		elkapıları da kölelik kapıları
			kurtulur yiğit
yeşili çin'den gelir bu kahkahanın 
		kırmızısı afrika'lardan 
ve dünya dünya olur diyorum hey bekleroğlu 
		yaşamak yaşamak 
gün gelir biz de görürüz yedi rengini deryaların 
gün gelir biz de ölürüz hey bekleroğlu 
		yaşamak gibi güzel 
süzüp süzüp güneşi bereketlerden 
		çin'den hindistan'dan amerika'dan 
		taze bir kan gibi dolaşırız biz de bu yeryüzünü
vatan topraksa eğer 
ormansa nehirse mâdense vatan 
işçiyse köylüyse aydınsa vatan 
	yâni yapıp yaratmaksa herşeyi yenibaştan 
		sevmeyi yenibaştan 
		alkışı yenibaştan 
	bir hesabı vardır bunun sorulur 
	bu hesabı soracaklar bulunur 
		akgün karagünden öcünü alır birgün 
ürker altunlu yiğitliğin senin ey bunak düzen 
ürker bu yağma saltanatın 
	o kanlı karanlıktan kopup gelen bebeğin 
		güneş renkli ilk çığlığından 
lenin'ler olur bu çığlık hey bekleroğlu 
     marks'lar mao'lar mevlâna'lar 
          mustafa kemaller olur hey bekleroğlu 
                galile'ler gagarin'ler adsız ustalar 
                     ve sen olursun işte hey bekleroğlu 
                           kıtlıklarda 
                                kıranlarda 
                                     kurtuluşlarda
uyan ey köşem bucağım 
kırıkkolum iğriboynum sağırkapım dilsizim 
vaktidir direnmenin 
vaktidir şimdi 
karalasın göbeğinde güzel gün 
karalasın göbeğinde mutluluk 
karataş çatladıçatlıyacak
proton -1 
mariner - 4 
	anamın aksütü gibi biliyorum ki 
	aynı kafadan doğma 
	aynı ellerden çıkmadır 
	     ve aynı amaçlarla dönmeseler de uzayda 
	          anamın aksütü gibi biliyorum ki 
	              bir mariner işçisi de özlemektedir 
			                                     [barışı 
			 en az bir proton işçisinin sevdiği 
				                        [kadar 
Silâh ve şarkı 
ben bütün karanlıkları bunlarla yendim 
sesimde benim 
	iki yumruk gibi yanyana dövüşüyorlar 
		spartaküslerle viyetkonglar 
yüreğimde benim 
	ette bıçak gibi yatıyor 
yarım kalan şarkıları yiğitlerimin 
öfkemde benim 
	çok dallı bir ağaçtır özlemek 
		doymadan gidenlerimin gözbebeklerinden
yürüdüm üstüne üstüne bunca yıl 
geçtim dikenlitellerini yasakların bir bir
tavında demir 
	tavında toprak 
		ve tavında yürek gibi kabarık 
			ve alıngan 
dokundum ateşli kabuğuna güzelin 
			iyinin 
			      gerçeğin 
		soyundum kötülüklerden çırçıplak
dünyanın tepesinde bir avuç hışır 
karga kanat çırpsa uykuları karışır 
yağmalanmış emeklerden gelir soylulukları 
	yağmalanmış özgürlüklerden 
	dinleri imanları vurgun kelepir 
toprağın memeleri 
       altun ışıltılı kumları kıyıların 
	emeğin çiçekleri 
	       hep onlar için 
hep onlar için takvimlerin mutlu günleri 
içimizin karanlığı 
soframızın öksüzlüğü 
hiç gülmemesi yüzlerimizin 
	      hep onlar için 
adları morgan da osman da filân da olsa 
isacı da olsalar muhammetçi de 
iki dallas domuzu gibi benzerler birbirlerine 
            karagünler için kaldırırlar kadehlerini 
                    adanalı bir toprak ağasıyla 
                            detroit'li bir otomobil fabrikatörü
dünyanın tepesinde bir avuç hışır 
dinleri imanları vurgun kelepir 
şarkılarda bile istemezler güzel günleri 
ve bacakları çörçil zaferi çizerken havalarda musolini'nin 
                    öter faşizm düdücükleri 
		yanki go hom çaçaca 
		maydarling amerika 
		maydarling amerika
Bir oğlum olacak adı temmuz 
uykusuz 
	korkusuz 
	    beter mi beter 
ben beynimi satarak yaşıyorum 
o benden proleter
bir oğlum olacak adı temmuz 
karataşın göbeğinde aşk 
karataşın göbeğinde barış 
karataş çatladıçatlıyacak 
bende bitmeyen kavga 
	onda yeniden başlıyacak
bir oğlum olacak adı temmuz 
öfkede benden fırtına 
           sevgide deniz 
ne samanyollarının ulu kervanları susuzluğumun 
ne kutupşafaklarında tanrılaşması ilkelliğimin 
temmuz gibi sıcak ve bereketli 
	          temmuz gibi uçsuzbucaksız
bir oğlum olacak adı temmuz 
dilinde en güzel sesi türkçemin 
	kulağı en yiğit şarkılarla delik 
korkak bir merakla değil yıldızlı karanlığı 
	vivaldi'yi dinler gibi okuyup anlıyacak 
ve belki de sütdişleri sürerken balaban bir bursa şef- 
			                         [talisine 
	ay'dan kendi sesini dinliyecek 
	vahşi bir çiçek gibi açılmış gözleriyle
ben ki yalınayak bastım kızgın dişlerine açlığın 
	iri bir çizme gibi balkanlar'a basarken faşizm 
		dağlarda silâh atmayı sevdim 
ben ki silâh taşıdım gizli gizli 
	dünyanın bütün devrimlerine 
boşuna dönmüyor bu rotatifler 
boşuna bağırmıyor bu kara 
boşuna dinlemiyor bu korku kapımızı 
anamın aksütü gibi biliyorum ki 
	doyumsuz günlere doğacak temmuz 
		doyumsuz günler görecek 
hani şu hep andıkça sızlatan yüreğimizi 
hani şu hep dalıp dalıp gittiğimiz andıkça 
beklediğimiz beklediğimiz beklediğimiz 
	ve tam görecekken göçüp gittiğimiz günler 
				      [gibi günler 
		ama mutlaka
karataşın göbeğinde aşk 
karataşın göbeğinde barış 
karataş çatladıçatlıyacak 
ben direndim yorulmadım 
	o yorulup yıkılmıyacak
vurun kanatlarınızı karanlığa kuşlarım 
geçin sıcak ırmakları kuşlarım 
kızılırmak kızılırmak akın kuşlarım
Ankara / Temmuz 1965
“mayonezli kirena”: ikinci dünya savaşı günlerinde, bazı ülkelerde 
emperyalist ordu komutanlarına tepsi içinde sunulan çocuk ölüsü.
“şakkulkamer”: ay’ın yarılması, çatlaması, ay’daki gölgeler 
muhammed’in mucize gösterip, ay’ı yardığı, çatlattığı biçiminde 
dinsel bir inancın doğmasına yolaçmıştır.
<end>

<start>
gondulardan gelmişik
açlık nedir bilmişik
aman ağbey yaman ağbey
gör bizi
sabahın seherinde sıcak yataktan
kopmuşuk da gelmişik bu güvenpark'a
gelmişik de birikmişik bu güvenpark'ta
'angara angara güzel angara'
aman ağbey yaman ağbey
gör bizi
çorum'lardan suvas'lardan oluruk
çangırı'dan ezirgan'dan gelirik
gırşeher'den yozgat'tanık vallaha
anşe'lerik fatma'larık gülüzar'larık
güllü'lerik hatçe'lerik ağbeyim
açlık nedir bilirik
hele sen bir al bizi
hele sen bir olur de
biz her işi görürük
cam silerik parıl parıl
halı kilim silkerik
ağartırık gap-gacağı
aş da yaparık
çamaşır dikiş nakış
yatak da gabartırık
süpürürük tertemiz
gül-gülüstan ederik
bakma öyle kibir kibir ağbeyim
bakma öyle horgörük
hele sen bir olur de
hele sen bir al bizi
hele sen bir goku sür
sultan olur sekerik
açlığın dini olmaz ağbeyim
yoksulluğun vatanı
kör olasın gahpe devran
biz açlığı bilirik
güvenpark'ta bir anıt var
gördün mü
aha böyle yamrı yumru bir daşdan
bildin mi
yazıyo ki o anıtta ağbeyim
'övün çalış güven türk'
garga bokun yememiş
it deşmemiş çöplüğü
biz gelirik gondulardan ağbeyim
aha orda bekleşirik
beklerik ki gelsinler
bizi ordan alsınlar
yap desinler aha şunu
yap desinler aha bunu
üşenmezik erinmezik
biz her işi görürük
yeter ki gelsin epmek
yeter ki brakmasın bu can bu teni
türkük diye övünüyok ağbeyim
açlık türkü bilmiyo ki
varak diyok iş üstüne
çağır çağır gelmiyo ki
çalışsak da güvensek da ağbeyim
övünsek da olma mı
anam sayrı üç yıldır
babam işsiz ağbeyim
gardaşlarım daha güççük
daha suçsuz ağbeyim
birileri gelse de alsa ya beni
yuğsam da arıtsam ya kirlilerini
dersim'lerden suvas'lardan oluruk
gıtlıklardan gıyımlardan gelirik
erinmezik üşenmezik ağbeyim
biz açlığı bilirik
güvenpark'ta o anıta
selam saygı ederik
<end>

<start>
Kötü
durum kötü 
durum çok kötü 
durum gerçekten kötü
ya şunda ya bunda 
ya bundan ya surdan 
ya bu gün ya yarin 
ya aksam ya sabah
durum gerçekten kotu 
durum çok kotu 
durum kotu 
kotu
yooo pek de kotu sayılmaz 
söyle olursa böyle 
böyle olursa söyle 
bu yandan gelirse eh biraz 
su yandan gelirse çok iyi 
obur yandan gelirse keka 
dediğim gibi olursa harikulade
iyi iyi 
durum iyi 
durum çok iyi 
durum gerçekten iyi
<end>

<start>
istanbul'u sevmek başka
ankara'da kalmak başka
severim de antalya'yı
yaşarım muş'ta
bu ne biçim dağıtım bu
bu ne biçim paylaşma
o doğacak kalamış'ta
bense sarıkamış'ta
ben ozanım aslanım
anlamam belki dpt'den filandan amma
biraz da şöyle yapsak nasıl olur acaba
ben doğayım istanbul'da
o doğsun erzincan'da
ilgi duymak kemansa
sevmek belki bir orkestra
piyano nerde başlar
davul nerde homurdanır
keman nerde çığlık çığlık
alto nerde sızım sızım
kim anlamış kontrbası
ne söylemez acılıya bir flüt
ilgi duymak trompetse
sevmek belki bir orkestra
yalnız kalmış korno nefret
kararmış bir sahnede
yüreğimi böldüm bine
yedirdim kurda kuşa
dörtyolağzı oldu durak
sevmişim neye yarar özlemişim ne çıkar
yanım yörem tüm batak
dönmüşüm bataklıkta nilüferlere
tepemde kızgın güneş
altyanım çamur çaylak
kınamayın dostlar beni
kınamak bir eski liman
kınamak dörtyolağzı
ben savurdum kuşlarımı dört yöne birden
savurun dörtbir yana kuşlarınızı
vazgeçmek yalnızlıksa
vazgeçmemek dörtyolağzı
bir yönü düşman gözü
bir yönü dost bakışı
gelin vurun sevincini yüzümün
bana yeter acısı
<end>

<start>
1/
Bana sen diyorsun ki
O taşa değme sakın
Aralama o perdeyi
O dalı ırgalama
Mıncıklama o konuyu
Onu bırak, şunu al
Onu değil ötekini
Hayır ona dokunma
Elleme sakın şunu
Bana  sen diyorsun ki
Yürümek okey
Yürüyüşmek no
Kol sallamak yes
Kol sallaşmak nayn
Solo şarkı okey
Koro türkü no
Pikapa okey
Kitaba nayn
Bana sen diyorsun ki
Caddeler açtırdım gelip geçmeğe
Çarşılar donattım gezip görmeğe
Vitrinler bezettim durup bakmağa
Yürüsene lan oğlum
Gezsene çarşıları
İmrensene vitrinlere lan oğlum
Bana sen diyorsun ki
İşte çayır işte top
Tepişsenize
İşte bar işte disko
Tepişsenize
Bakma öyle aval aval yüzüme
Al kızını delikanlım, götür teyzene
Teyzen izin vermezse el şakasına
Uzanıver annene
Bak ne güzel yerler açtım ben sana
Kahvehane, birahane, taverna
Poker, briç, bezik oyna
Bilmiyorsan satranç, rulet
Vur tavlanın kıçına
Yiyip içip eğlenin
Eğlenin be çocuklar
Dua edin bu günleri verene
İnanmayın bize kötü diyene
Kağıtsa işte kağıt evladım
Baskıysa işte baskı
Hem rotatif hem ofset
Nişan, nikâh, düğün dernek, sünnet münnet, kartvizit
Sümkürün isterseniz
İsterseniz silinin
Boş verin çağdaşlığa çağdaş düzeye
Muassır medeniyetse muassır medeniyet
Gerisi vızıt mızıt
2/
Ya ben sana ne diyeyim ey hırtlambolos
Ne diyeyim bu güneşli bu güzel günde sana
Gömütlük mü burası?
Buluntular müzesi mi ne yani?
Korkuyorsan yaygara ne?
Korkmuyorsan yaygara ne?
Gel benimle 
Çık sokağa
Kaldır küflü alnını bahar şarkılarına
Dağılsın korkuların
Senin küflü duvarında o eski saat
Benimse yüreğimden bahar selleri
Bu güneşli günde bu aptalca pazarlık
Olmaz ki hırtlambolos
Olmaz ki be babalık!
<end>

<start>
Himalayaların tepesine tırmanmak güç
ama mümkün
Okyanusu asmak da güç
ama mümkün
Ay'a ulaşmak da öyle
Ama mümkün değil iste
Bülbülün eti için öldürüldüğü bir ülkede
sanatı zincire vuranlara
meram anlatmak
Öt kuşum
Öt kuşum
Öt güzel kuşum
Eller ne derse desin
ben sana vurulmuşum.
<end>

<start>
buyur koyunum buyur
şöyle geç şöyle otur
sen sevgili sen sayın
yat önüme sayın koyun
kırkayım yünlerini
satayım yünlerini
sana vizon alayım
buyur koyunum buyur
şöyle geç şöyle otur
sen sevgili sen sayın
aç paçanı sayın koyun
sağayım sütlerini
satayım sütlerini
sana lokum alayım
buyur koyunum buyur
şöyle geç şöyle otur
sen sevgili sen sayın
kıpırdama sayın koyun
keseyim gırtlağını
satayım etlerini
sana saray alayım
bizde yalan yoktur koyun
biz yasal konuşuruz
sen sevgili sen sayın
sana vizon sana saray
sana lokum sana pasta
bugün değilse yarın
yalansam kör olayım
<end>

<start>
tohum oldum
savruldum dört bir yana
yeşerdim kıraç kıraç
çiçeklendim güllendim
göremedim şafağını bozkırın
tutamadım şafağını bozkırın
vuramadım türkülere vay anam
diyemedim kimselere bu aşkı
geyik oldum vurdum sapa yollara
bir ben duştum kan içinde bir avcı
türkü oldum yaylaları dolaştım
akıp gittim göçlerle
duruldum çadırlarda
kelepçeler karakollar süngüler candarmalar
göz oldum gözlemekten
bıçak oldum doydum kana vay anam
geremedim şafağını bozkırın
tutamadım şafağını bozkırın
vuramadım türkülere vay anam
diyemedim kimselere bu aşkı
gözlerinin en sonunda
yakaladım gecesinde gözlerinin
yakaladım kuytularda
açan gülün yalnızlığını
inceciktin karanlıktın uzaktın
turnalara katar katar aştı dağları
nakışlar dizin dizin düşün yollara
göz değildin - gözlerdin kalabalıkta
el değildin ellerdin
acili bir bayramda
çekip giden trendin şafakta inen uçak
iniltiydin aksamlarımda
şafak vakti bir bardak su tenimde
diken diken kavrulduğum
tohum olup savrulduğum
yıllar yılı aradığım
o şafak sendin iste
küskünlükler üstünde
yalnızlıklar üstünde
saydamlaşmış mavilikler üstünde
başkaldıran kölelikler üstünde
tul altında bebek yüzü üstünde
açan şafak o şafak
o şafak sendin iste
bir bulvar gecesinde
yakaladım seni ben
o şafak sendin iste
<end>

<start>
Bu demir Divriği dağlarından
ben soktum ulan ben soktum
bu namlu Divriği demirinden
ben döktüm ulan ben döktüm
bu ak bileklerde bu kara kelepçe
ben dövdüm ulan ben dövdüm
ben dövdüm ateşlerde bu kelepçeyi
bu biçimi bu demire ben verdim
şimdi kaysı çiçekleri tozutur geçer
şimdi şarap düşer kızgın bağlara
şimdi sevdiğimi alır giderler
güz oturur gözlerime daglar uy
varalım diyelim ki heeeey diyelim
nakişcana duralım korolarla diyelim
heeeeey diyelim heeeeey
yıkılır bu düzmeceler yıkılır
köprüler kurulur aydınlıklara
gelir birgün kaşla göz arasında
en gizli tomurcukların ucunda gelir
ekmeksiz evin yalnızlığında
kınasız parmakların bakışlarında
uykusuz gecelerin ardında gelir
halaylarla çıkalım korolarla duralım
heeeeey diyelim heeeeey
bu namlu Divriği dağlarından
bu candarma benim kapıbir komşum
bu türkü benim türküm çoğalır kanayarak
kelepçemin karaşında bir ak güvercin
ustam kessin ellerimi benim çocuk ellerimi
dağlar uy
uy dağlar
<end>

<start>
sıcaksa koğuş
terden bunalıyorsan
kar altında kökler gibi köyleri düşün 
                   serinlersin
soğuksa koğuş
ranzanda kıvrılmışsan
temmuz güneşlerinde harmanları düşün
                    yarmaları
                    ocakları
                    pamuğu düşün
                                 terlersin
gecenin en zalim saatiyse
                                 yoksa hiç ümit
batan bir gemiden denize atıl
yanan bir uçaktan boşluğa tutun
demirse de betonsa da
kilitliyse de
yine de biryerlere varıyor insan
<end>

<start>
gün doğmadan başladı filizkıran fırtınası 
evler yemen türküsü 
sokaklar seferberlik 
öyle bir gariplik ki 
öyle bir tedirginlik 
yaz başında güz sonrası
ayvalar çiçekteydi 
güller daha tomurcuk 
açıl demişti güneş 
açılmıştı kıraçta kış elmaları 
çözül demişti güneş 
çözülmüştü yılanlar karanlık odalarında 
dallarda yuvalar tüy kokuyordu 
düğünçiçekleri şenlikli
gün doğmadan başladı filizkıran fırtınası 
ne dal kaldı ne tomurcuk 
yerden yere çaldı otları ağaçları 
insan yüzlü bir korkuluk 
üşüdüm dünyalarca 
baskın yemiş bir kent gibi üşüdüm 
sergen etti filizleri sapsarı bir karanlık 
bahardan kışa düştüm
acılı günler gördüm 
sığdıramam bir tek günü bir koca yıla 
geceler geçirdim yoz kentlerin bulvarlarında 
nice baharları kışlara gömdüm 
uzak düştüm yelinden yelvesinden acılı yurdun 
uzak düştüm umudundan mutundan 
yomundan uzak düştüm 
bunaltının böylesini görmedim
severim fırtınanın her türlüsünü 
ormanlar uğultulu sular dalgalı 
severim filizkıran fırtınası'nı 
kırıp kanatmıyorsa sevincin türküsünü 
nerde benim baharım 
dalım yaprağım nerde 
gece çökmüş üstüne kerpiçsel yalnızlığın 
sanki kaplan pençesinde bir manda böğürtüsü 
ne kuş kalmış ne çiçek 
ne kırmızı ne yeşil 
sapsarı karanlıkta yerler bahar ölüsü
<end>

<start>
eylülün bulanık bir cay gibi ekime aktığı gündü
yine yaşlı değirmenler yine mazılar çığlık çığlık
yine bir aksamdı Sivas carsısında
yine aksam taşıyorlardı ıslak Sivas carsısına kağnılar
sanki gülerken vurulmuştuk sanki akşamdık
sanki bir savaş ertesiydi durup yaslandığımız
ay altında kerpiç ve kul ve ağıt
namlular yılan sırtı meneviş
tren düdükleri yakın uzak yabanıl
ben bu gözleri bir ali galipte gördüm
kurtuluşun bir sayfasında
sinsi hain şımarık ve daha
içimde Sivas sabahlarının o delikanlı gerinişi
sırsıklamdık
ben bu gergin havaları her zaman sevdim
bu bir kurultay havasıdır bir abdurrahman halayına
duruştur bu
sığamadım gecelere
sığamadım türkülere
sığamadım kadın sesinde Anadolu aksamlarına
onlar
o kasları yıkık
çakmaktaşı gibi kuvayi milliyeciler
Mustafa kemal şafağının kıyısında öylece duruyorlar
yüreklerinde katıksız güvenleri
yalın yüzlerinde hakli öfkeleriyle
öylece duruyorlar
dimdik
ve apaydınlık
sığamadım toprağımda kar aklığına
sığamadım delikanlı içkilere yaylamda
sığamadım nakıslarla boğulan gözyaşlarına
ben bu gergin havaları her zaman sevdim
bak yine barut gibiyim sanki kurultaydayım
sanki kulaklarımda sömürge sinekleri
oysa Sivas carsısındayım gözlerime yağmur yağıyor
namlular yılan sırtı meneviş.
sen bir hüzzam makamından aksama bakıyorsun
menekşe gözlerinde uzak bir acının ince buğusu
kul rengi bir tango seni uykulara çekiyor
ya bir roman kahramanısın ya da bir Paris yolcusu
bu aksamlar hep böyledir karakuş gibi iner yukarılardan
fabrikada sokakta perdeler arkasında vurur insani
bu aksamlar hep böyledir, ben işte hep böyle götürülürüm
beni her yerde görürsün adres kullanmıyorum
bayrakları severim, tutsaklığa yumruk gibi savrulan
bayrakları
insanları severim, haksızlığa yumruk gibi sıkılan insanları
kötüler ali galipseler ben kuvayi milliyeciyim
yüreğimde doludizgin bir kardeşlik özlemi
o şafağın kıyısında yine dimdik beklemekteyim
bir Sivas sabahı var ki onu sonra göstereceğim.
<end>

<start>
istanbul'da bir fabrika
fabrikayı ben koymadım oraya
ben diyorum ki size
                  istanbul'da bir fabrika
fabrikayı işçiler çalıştırır
işçileri bir milyoner
ben diyorum ki size
                  fabrikayı işçiler çalıştırır
grev gittikçe büyüyor
grevi ben istemiyorum
    ben diyorum ki size
                 grev gittikçe büyüyor
bini boşaldıkça biri doluyor
binini ben boşaltmıyoum
    ben diyorum ki size
                 bini boşaldıkça biri doluyor
bu düzen beyler düzeni
bu düzeni ben yapmadım
ben diyorum ki size
                 bu düzen beyler düzeni
ortalık gitgide karışıyor
ortalığı karıştıran ben değilim
ben diyorum ki size
                 ortalık gitgide karışıyor
birgün kıyamet koparsa
kıyamet kopsun istemiyorum
ben diyorum ki size
                 birgün kıyamet koparsa
gençler kuytularda öpüşüyorlar
marulun vakti geçti
şimdi karpuzlar kızaracak
ardından fındık fıstık
ardından ayva
ayvayı sarartan ben değilim
ben diyorum ki size
                 gençler kuytularda öpüşüyorlar
                 ayvanın vakti
<end>

<start>
Ben Numanlar Köyü'nden Emine Bacı
Yaşım belki doksanbir,belki seksensekiz.
Ellerim ayaklarım buğdaylar kadar temiz
Yaz gelince dibeklerde çaresiz
Dövülen benim benim,benim!
Benim şimdi harmanlarda savrulan
Kara topraklarda buğu,yetim ocaklarda duman
Seferberlik yıllarından beri dul kalan
Gelinim,gelinim,gelinim!...
Ben  Numanlar Köyü'nden Emine Bacı
Ürüzgarın erittiği karlara benziyorum.
Gayrı söner odamda geceleri yanan mum
Yüreğime bir ses verin diyorum
İnim inim,inim inim!...
Ben Numanlar Köyü'nden Emine Bacı !
Tadım tuzum yok gayrı,ağzımda dilim acı
Varıp hangi doktordan alsam ilacı
Ben kim,doktor kim,ben kim?...
Beni böyle ilmek ilmek dokuyup saran ağrı
Biliyorum gayrı,ölüme çağrı
Kuru dallar gibi Allah'a doğru
Uzar beş vakit ellerim,ellerim,ellerim!
Ben Numanlar Köyü'nden Emine Bacı
Üzerime dağlar gibi çile gelir de
Ya sabır çekerim evvel emirde
Bir kuru canım var çok şükür bir de
Bir yatak bir yorgan bir kilim.
Bir yatak bir yorgan bir kilim...
<end>

<start>
seni yaşadıktan sonra anladım
bana sensin mahşer nuru, kol-kanat
içimde şahlanıp duran huysuz at
dizginsiz gemsiz değil!
unuttum gözyaşı döken kadını
ördüm gerçek aşkın ruh mihrabını
bir yay gibi gerdim göğe adını
gönül kubbem artık alemsiz değil!
benim neme gerek yıldız, dolunay
rahatlığa paydos, çileye hayhay
ne kuştüyü yatak ne ruhsuz saray
günlerim İbrahim Etem'siz değil!
açılın açılın kalabalıklar
içerim zemheri, dışarım bahar
bir alev halinde geçtiğim yollar
Hallac-ı Mansur'suz, Keremsiz değil!
uzakların daha uzaklarına
büyük zaferlerin nur tabakalarına
seni yazdım ebemkuşaklarına
ellerim çaresiz, kalemsiz değil!
<end>

<start>
İstanbul'da Üsküdar'lı bir kız var
Bir tramvay durağında evleri
Sarı kanaryalar, ak kanaryalar
Öter balkonunda geceleri...
Bulutsuz rüzgârlar gibi her sabah
Bir masal âleminden çıkıp gelirdi.
Ne adını düşünürdüm bir deniz kıyısında
Ne adımı bilirdi.
Bir gün bulutlar geldi habersiz
Sonra incecikten yağdı üstüme
Büyüdü içimde zamanla yeri.
İki mısra gibi aldı gönlümü
Bir gül yaprağından güzel elleri
Bendim artık gölge gölge sokaklardaki
Öylesine mahzun, kaygılı, ürkek.
Bendim her mevsim boyu sımsıcak
Sevdalar içinde vuran tek yürek
Bir gün baktım penceresi perdesiz
Yok odalarda çın çın şarkı söyleyen sesi.
Yok balkonda artık ak kanaryanın, 
Sarı kanaryanın kafesi.
Benden sorun Üsküdar'ın şimdi her gece
Sokakları kaç adım.
Bir gece yarısı düştüm yollara
Her köşe başında ağladım.
<end>

<start>
Nice dostu yarım ilişkilerde
Bırakır da gideriz.
Yaşamak bir uzun yolculuk ki 
Bitirmeden biteriz.
Bir zamanlar bir yerler....................
<end>

<start>
Siz hiç duyarsız insanlara 
Şiirler sundunuz mu?
Bir kıraçta kuru dala
‘Belki’ sularını salıp, 
Yeşerirde al ....................
<end>

<start>
Ağaçlar dursun, ben gideceğim
Ne kadar savrulursa savrulsun
Gölgesi hep dibine düşen
Rüzgarsız saçlar, akşam sokakları
Kimselerin bir yerlere gitmediği
Oyuğuna sızdığı sadece
Koltu....................
<end>

<start>
Umduğun inceliğe inmiyorsa söz
Çekil suskunluğun tüneklerine
Ucuz etme anlamı
Böyle zamanlarda insan
Çokluk yalnız kal....................
<end>

<start>
Hayatın sürgüleri var.
(Daracık ömrümüzde geniş sıkıntılar)
Mutluluğun geniş kapılarında
Usul gülüşlerimizde hüzün lekeleri
Küçük ayrıntılara yöneldik nicedir.
(İçedönük duygulu karam....................
<end>

<start>
Bir yağmur mevsiminde  yitirdim yüzümü
Dilimi incelikli bir sözün eşiğinde.
Yollar yapıla....................
<end>

<start>
Seni yalnızlığından tanıdım
Kirpikleri kırık çocuk
Çiğneyip durduğun dudaklarından.
Gözlerin küllenmiş yangın yeriydi
Bir eylül göğünün bulut kümeleri
Donuk bakışlarında; 
Hüznün nasıl da benziyordu
Benim ilkgençliğime
Ellerinden tanıdım seni....................
<end>

<start>
Ben bir iyiliğim, diyorum
     yitiklik duygusundan doğan.
Çoğalmak istedikçe azalmaktan alırım
           güzelliğimi.
Seçilmiş bir yalnızlığın içinden
      seslenirim mahcup ve özgür; 
   sevdiği herkesi bir kedere 
             dönüştüren kalbimle.
-Karlı ....................
<end>

<start>
Sızıyor sessizce kendi derinine
Çıkışını bulamayan sular.
İnsan aynı türküyü aynı içtenlikle
Söyleyemiyor ki uzun zaman
Böyle karşılıksız yankısız<....................
<end>

<start>
Eflatun esintiler içinde titredi incecik
Aynı içten kokuyla iki ayrı....................
<end>

<start>
Bir kadın iki çocukla 
Çiviliyim odalara 
Söylesem de söylemesem de bu böyle
Çıksam çıksam 
Zincirim kadar özgürlüğüm 
Yaşamak hep ötelerde
Dili kopmuş bir hayal çanı yüreğim 
Sesini yalnız benim duyduğum 
Vurur durur çığlık çığlık içimde
Dönüşü olmayan biricik şeymiş zaman ....................
<end>

<start>
XI. 
Benim dünyayı sevmem için
Dünya beni sevmeli.
Tertemiz giysilerim olmalı
Ütülü, ince yakışan.
Bir kızı sevmeliyim dupduru
Yağmur mavisi, bulut buğusu
Gökyüzü gibi sakin
Gülmeli gözlerinin içi....................
<end>

<start>
Siz geçip gidersiniz; 
Açık yaralar gibi
Kalır kıyılarımızda
Ayak iziniz.
Biz ....................
<end>

<start>
Büyük konuşanlar 
Alınlarında eğri olmayanlar 
Yalnız yükseği görenler 
Herkesin ortasında yürüyenler 
Bütün ışıkları yananlar 
Sesi menevişsizler 
Güzü küçümseyenler 
Gözyaşına arkasını dönenler ....................
<end>

<start>
Canı cehenneme rahat uyuyanın
Kapısını örtenin perdesini çekenin
Yüreği yalnız kendiyle dolu olanın
Duvarları ancak çarpınca görenin
Canı cehenneme başkasının yangınıyla
Evini ısıtıp yemeğini pişirenin.
Bahçesine dek gelen alevleri
Şehrayin sanan aptalın
Canı cehenneme, camlarında
Parçalanmış cesetler uçarken....................
<end>

<start>
Ağzı çirkin bir kadın
Yalnızlığında bile
Gülmeye utanıyor
Bu da bir acıdır.
Gecesiz sabahlara
-Uykular öksüzü-
Bir çocuk uyanıyor
Bu da bir acıdır.
Bir adımı diğerinden
Kısa düşüyor, bir topal....................
<end>

<start>
"o kadar çok şey geçti ki gözlerimizin önünden
sonunda hiçbir şey göremez olduk."
Biz de sevgili seferis, biz de
Güdük bir yaşamı benimsedik sonunda
Güdük ve tekdüze.
Güne yeniliksiz başlıyoruz her sabah,
Aynı kör aynasında küflü....................
<end>

<start>
1.
Sitem de cana böyle mi batarmış
Giyindim oturdum sesini çın çın.
2.
Yazmasaydım
Borçlu ölürdüm aşka.
3.
Öyle çok güldünüz ki
Geceyi bozdunuz.
Sizin hüznünüzü de
Korumak bana düştü.
4.
Gözlerine tek nokta siyah düşmesin diye
Işıttım geceyi sabaha dek gövdemle.
5.
Bir tek ben bilirim değerini
Ağzından ağzıma akan sözlerin.
Kim neyi susarsa canımda gölleniyor.
Bu aşkı ben senden sonra da söylerim.
6.
O kadar doğru konuşuyordu ki
Hülyası kalmadı hiçbir şeyin
Kalktım yapacak bir yanlış aradım.
7.
Hepsinin de gözü dışarda
Bu kadar özenme evlere
Yoksa neden bunca pencere...
8.
Yaşlı adam, yaşlı çocuk, yaşlı kız
Savaşın sağladığı eşitlik!
9.
Sorularının yanıtını bilseydim
Şiir yazmazdım.
Git sende herkes kadar
Payını al güneşten.
10.
Bir halkın vicdanıyım ben
Koroya karşı en güzel şarkı.
11.
Bir sarkaçsın, dedi
Yap....................
<end>

<start>
26.
Şiddetin özgürlüğü
Olsa gerek bu, dedim
Bir meydan dolusu polis
İnsanları dövüyordu.
Islık gibi çevirdim
Yüzümü gökyüzüne
Güneşin üniforması yoktu.
27.
Bir cezayirmenekşesiydi ağzı
Memelerinin tomuru, kasıklarında çarpan kan
Saksısı ne kadar darsa o kadar geniş açan; 
Aşkı iyilikle yoğura yoğura
On üç yıl menevişler düşürdü canıma...
Odur mezarımdan yükselecek son şiir.
28.
Balı anlamadım
Yarım bıraktım tuzun tadını
Köpüren süte su kattım.
Bilemedim, bir kirpik
Nasıl bunca uzağa düşer.
Sevmesin senden sonra
Beni kimseler...
29.
                                   Fethi Naci'ye
Gidin o vadesi ölüleri toplayıp getirin
Son çığlıklarına sararak soğumuş bedenlerini.
Ben bir cumhuriyet kuracağım, ülkesiz, sahipsiz
Şarkılarına küçücük bir iç çekişin karışmadığı.
30.
Geceyi giyinen kadın
Sokak mı ev mi
Bilsem söylemez miyim? 
Her yerde bir bunaltıyken.
Bize kadardır hükmü
Gittiğimiz yeniliğin.
31.
Bütün tezgâhları boşa çıkardı
Güneşe bakan adam.
Bir iğdiş şehvettir hükmün
Ey alınır satılırın saltanatı.
32.
Büyüklerin bunca uzun yaşadığı bir ülkede
Bir onur dersi midir çocukların ölümü? …
Sevgilim
Aşkın yaşını geçtiğim gün
Beni ellerinle kalabalığa....................
<end>

<start>
Divane ettin aklımı
Taştan taşa vura vura
Aradım can yoldaşımı
Baştan başa sora sora
Kimi yanar kimi söner
Kimi iner kimi biner
Saraylar virana döner
Baştan başa dura dura
Gir Mahzuni dost bağına
Kar yamış dostluk dağına
Gençliğim ömrüm çağına
Baştan başa yara yara
<end>

<start>
Ben ağlamam On Kasım'da 
O'nu, her gün diri gördüm 
Ölene dek göreceğim 
Doğalıdan beri gördüm
Halka, vermişti canını 
Hak'tan almış ünvanını 
Atmış, Osmanlı şanını 
Samsun'da bir eri gördüm
Matemin doyurmaz beni 
Minnetim kucaklar seni 
Bize cennet gibi yeni 
Verdiğin eseri gördüm
Ulu Atam, inan buna 
Düşkünler hayrandır sana 
Mazlum Milletler adına 
Sendeki zaferi gördüm
Ne hikmet, varıdı sende 
Güneştin, doğdun cihanda 
Bin yılların ötesinde 
El bastığın, yeri gördüm
Mahzuni yoluna düştüm 
Nice nice engel aştım 
On Kasım'da kaybetmiştim 
Daha şimdi geri gördüm
<end>

<start>
Yaşamaya geldim ben de dünyaya
Elimden kolumdan bağlama beni
Komşular gidiyor yıldız'a ay'a
Dağların başında eğleme beni
Körpecik aklımı kandırma boşa
İnsanlar benzemez beyinsiz kuşa
Avareyim diye etme temaşa
Bir dilim ekmeğe bağlama beni
Mahzuni nedendir geri kaldığım
Hakkın olmayanı çalıp aldığın
Kimse bilmez kimin nasıl olduğun
Hastayım götürün sağlama beni
<end>

<start>
Akşam oldu yine hapis kitlendi 
Demir perdeleri çekme gardiyan 
Ne yar'dan haber var ne mektup salan 
Bi de sen belimi bükme gardiyan
Bizi seven dostlar şimdi çekildi 
Gam tarlama dert kesavet ekildi 
Umuduma yeni fidan dikildi 
Kırık dallarımı yakma gardiyan
Mahzuni Şerif' im iki yüzlüler 
Yaktı yüreğimi bağrım sızılar 
Fadimem yol bekler ağlar kuzular 
At mektubu belim bükme gardiyan
<end>

<start>
Yaktın yıktın beni böyle
Aman gönül zalim gönül
Kerametin nedir söyle
Eyvah gönül zalim gönül
Felç olmuştan diz istersin
Kör olmuştan göz istersin
Kudurdun mu? Yoksa gönül
Şubat'ta karpuz istersin
Eyvah gönül canım gönül
Bilmem ki neye taparsın
Hem taparsın hem saparsın
Dost edersin düşmanları
Dostu da düşman yaparsın
Eyvah gönül zalim gönül
Nettin nettin Mahzuni'yi
Taşa tuttun Mahzuni'yi
Haberin yok ama gönül
Harap ettin Mahzuni'yi
Eyvah eyvah zalim gönül
<end>

<start>
Vay benim gönlüm
Kalktı yola düştü gene
Boş gelmiş cihane gönlüm
Dolu dizgin coştu gene
Oy Fadimem can Fadime
Ah edip kendini yeme
Düştüm diyarı gurbete
Garip yolcu gelmez deme
Kürecik yolu yokuştur
Ormanı yok dağı boştur
Bizim elde suçlu hoştur
Bu adalet şaştı gene
Oy Fadime ağlama gel
Yüreğimi dağlama gel
Yiğit gelinler ağlamaz
Karaları bağlama gel
Sevenler taş vurur bana
Sen ağlarsın yana yana
İmam Hüseyin aşkına
Dost Mahzuni coştu gene
Oy Fadimem neredesin
Gönlümdeki yaredesin
ben sana ikrar vermişim
Eller ne derse desin
<end>

<start>
Sana hasret, sana hayran gönlümüz
Sarı saçlım, mavi gözlüm nerdesin
Bu gemi bu 'Kara Deniz' 
Sarı saçlım, mavi gözlüm nerdesin
Kara peçe, yakışmıyor kullara
Kurban olam şu gittiğin yollara
Hele uyan bir bak bizim hallara
Sarı saçlım, mavi gözlüm nerdesin
Bulutlar teriden, dağlar kokundan
Sarhoştur Mahzuni, senin kokudan
Bir daha gel gel ha Samsun'dan
Sarı saçlım, mavi gözlüm nerdesin
<end>

<start>
Kolay değil şu dünyanın aleni
Kuru lafla sürülmez ki süreyim
Tutupta nefsime idam kararı
Vicdan vardır verilmez ki vereyim
İçime akıyor gözümün yaşı
Ne kadar zor olur ahbalan taşı
Erciyes Dağı’nda uçan bir kuşu
Kör gözünen görülmezki göreyim
Kalmadı dizimin gayrı dermanı
Ekin ektim yapamadım harmanı
Suçum yokken beyler vermiş fermanı
Dost Mahzuni verilmez ki vereyim
<end>

<start>
Madem dünyaya dargınsın
Mamudo kurban niye doğdun? 
Kader yolunda yorgunsun
Mamudo kurban niye doğdun?
Kurban gelir payın yoktur
Haftan yoktur ayın yoktur
Ankara'da dayın yoktur
Mamudo kurban niye doğdun?
Kim okuyup yazar seni
Rüzgar değse bozar seni
Ölsen kovar mezar seni
Mamudo kurban niye doğdun?
Adam olmasaydın neydin
Gelir miydin hiç bilseydin
Keşke doğmadan ölseydin
Mamudo kurban niye doğdun?
Akar yaşın şakır şakır
Tahta döşek takır takır
Ölüler senden rahattır
Mamudo kurban niye doğdun?
Mahzuni işin doğrusu
Öter zalimin borusu
Dayımın öksüz yavrusu
Mamudo kurban niye doğdun.
<end>

<start>
Seher vakti evinize
Girdim gelmez olaydım
Geçiyordum bağınıza
Vardım varmaz olayıdım
Yalancısın inanamam
Gayri sana güvenemem
Yalancısın yalancısın
Boz kayadan pınar akar
Ondan içen çile çeker
Azgın yaramı kim sarar
Sardım sarmaz olayıdım
Yalancısın inanamam
Artık sana güvenemem
Yalancısın yalancısın
Mahzuni Şerif'in hali
Aramızda kara çalı
Gittiğim erkânı yolu
Sordum sormaz olayıdım
Yalancısın inanamam
Artık sana güvenemem
Yalancısın yalancısın
<end>

<start>
Vardım gittim gurbet eli dolaştım
Gözümün yaşını durduramadım
Öldüm bittim bir sevdaya bulaştım
Divane gönlümü durduramadım
Yıllardır sevdiğim el oldu gitti
Tutuştu yüreğim kül oldu gitti
Gözlerimin yaşı sel oldu gitti
Zülfünden bir köprü kurduramadım
Mahzuni bu dağlar yolum bağladı
Gönlüm deli deli coştu çağladı
Hergün hergün figan etti ağladı
Kolunu boynuma sardıramadım
<end>

<start>
Öyle bir zamana geldik
Küfrün adı iman oldu
Doğru dürüst gider iken
Hakkın yolu duman oldu
Koyun sesi kurdun sesi
Bir çıkıyor neyin nesi
Adamın adam sevmesi
Geçti hayli zaman oldu
Dost rüzgarı kesti hızı
Okşadı gitti cammızı
Daha dünün suratsızı
Şimdi kaşı keman oldu
Irgat koşar ekmek zalım
Ele geçmez de bakalım
Der Mahzuni benim halım
Korkuyorum yaman oldu
<end>

<start>
Bugün benim yeşil bağım kurudu 
Dolu vurdu yapraklarım çürüdü 
Benim de saz tutan elim var idi 
Şimdi bir köşede yatar ağlarım
Benim ile lokma yiyip içenler 
Gölgemin altında konup göçenler 
Sizi zalim dar günümde kaçanlar 
Ben kendi kendime çatar ağlarım
Çırpına çırpına bir yuva kurdum 
Bebeği görmedim kundağı gördüm 
Derya'da boğuldum karaya vurdum 
Çileden çileye bakar ağlarım
Mahzuni Şerif'im budur ahvalim 
Zamane bozulmuş insanlar zalim 
Kıyamete kadar gider bu halim 
Sabır edip matem tutar ağlarım
<end>

<start>
Avcıydın avladın beni
Yaralıyım yaralı yar
Zülfüne bağladın beni
Yaralıyım yaralı yar
Meyil vereli canana
Dayandım derdi hicrana
Din imam yük oldu bana
Yaralıyım yaralı yar
İstemem kin ile gurur
Aşıklar boynuna vurur
Gelen giden bir taş vurur
Yaralıyım yaralı yar
Yalan dünyadan usandım
Aşkın şarabına kandım
Mahzuni Şerif'im yandım
Yaralıyım yaralı yar.
<end>

<start>
Değme benim gamlı yaslı gönlümü
Bu yareyi saramazsın güzel yar
Ömür boyu dağlar çıktı önüme
Yollar duman varamazsın güzel yar
Ayrılık derdinin kökü derinde
Işık bitmiş gözlerimin ferinde
Baykuşlar dem tutar çadır yerinde
Bu yaylada duramazsın güzel yar
Mahzuni Şerif 'im geldimde geçtim
Ayrılık şarabın ahile içtim
Boş tarlaya rüzğar ektim yel biçtim
Sen bu sırra eremezsin güzel yar
<end>

<start>
Yürü bre bol mezarlık
Her gün de varan varana
Kahrolası koca dünya
Birbirin kıran kırana
Gayrı çekemem bu nazı
Kış temsil edemez yazı
Kör olmuş insanın gözü
Gerçeği soran sorana
Mahzuni nedir bu zulüm
Kalmadı takatım halim
En sonunda vardır ölüm
Kendini yoran yorana
<end>

<start>
Yıkılası Bozuk Düzen
Bıçak Kemiğe Dayandı
Gayrı Bize Yazık Düzen
Gönlümüz Kana Bulandı
Al Birini Vur Birine
Koydu Bizi Heç Yerine
Vay Boyunuz Devrileydi
İnandık Körü Körüne
Ağar Kara Saçım Ağar
Hıçkırık Sinemi Boğar
Bu Yılda Böyle Giderse
Başımıza Taşlar Yağar
Al Birini Vur Birine
Koydu Bizi Hiç Yerine
Deli Miydik Serseri Mi
İnandık Körü Körüne
Gel Mahzuni Söyle Sözü
Harap Ettik Yazı Güzü
Daha Karanlık Basmadan
Üsküdarı Geçti Dürzü
Al Birini Vur Birine
Koydu Bizi Hiç Yerine
Gönlümün Gözü Çıkaydı
İnandım Körü Körüne
<end>

<start>
Kanadım değdi sevdaya
Kondum kondum uçamadım
Aşk şarabın doya doya
Sundum sundum içemedim
Oy tabib bu yarayı
Sar sara bilir isen
Sevda ateşten bir gömlek
Giy giyebilir isen
İçmişem sarhoşum dünden
Bayram eyledim bugünden
Aşıkların köprüsünden
Döndüm geçemedim
Oy tabib bu yarayı
Sar sara bilir isen
Sevda ateşten bir gömlek
Giy giyebilir isen
Gel Mahzuni sine sine
Bugün bana noldu yine
Düştüm güzeller içine
Ben kendimi seçemedim
Oy tabib bu yarayı
Sar sara bilir isen
Sevda ateşten bir gömlek
Giy giyebilir isen
<end>

<start>
Benim Anadolu'lum en güzel yurdum
Ey benim fakirim en yaman derdim
Haksızı sevmeyen ey güzel merdim
Vatanı düşün, vatanı düşün gel.
Zalıma gaddara elin uzatıp
Bunca haksızların hakkın gözetip
Elli milyon yetim hakkı satıp
Yutanı düşün, yutanı düşün gel.
Bu nasıl bir düzen bu nasıl emel
Bu nasıl bir plan bu nasıl temel
Bizim rehberimiz «Mustafa Kemâl»
Atamı düşün, atamı düşün gel.
Onlar beğenmiyor senin yapını
Dar gününde çalan yoktur kapını
Kendi kardeşinin idam ipini
Tutanı düşün, tutanı düşün gel.
Bu yollar barajlar halkın emeği
Halk pişirdi onlar yedi yemeği
Kitapları satıp doğru demeyi
Yakanı düşün, yakanı düşün gel.
Mahzuni ağlamak koydun yayıma
Niye borcum Avrupa'lı dayıma
Getirip keyfini kendi payıma
Katanı düşün, katanı düşün.
<end>

<start>
Bize şu dünyada bir yer kalmadı
Ağla sarı sazım belki kâr eder.
Gerçek sevenlerin gülü solmadı
Ağla sarı sazım belki kâr eder.
Engin olurum engine inersem
Vücut öğünsün aşka yanarsam
Nalet olsun ben bu yoldan dönersem
Ağla sarı sazım belki kâr eder.
Kâmil olan cahillerden sakınır
Secdeyi ademde hutbe okunur
Körün hakkı gözlülere dokunur
Ağla sarı sazım belki kâr eder.
Sözünden bellidir irfanın eri
Halik şu dünyayı kuraldan beri
Her Ali koparmaz bab-ı Hayber'i
Ağla sarı sazım belki kâr eder.
Âşıkın güzeli gayriye tapmaz
Kâmil dudak olan sahte el öpmez
Nesimi yüzülür yolundan sapmaz
Ağla sarı sazım belki kâr eder.
Muhammet'e bile kuyu kazdılar
Muhyiddin'i taşa vurup ezdiler
Nesimi'nin derisini yüzdüler
Ağla sarı sazım belki kâr eder.
Biçare Mahzuni yüzlerin gülmez
Gerçek sümbül olan mevsimde solmaz
Ali'ye ettiler sana ne olmaz
Ağla sarı sazım belki kâr eder.
<end>

<start>
Ahrette selamım olsun Veysel'e
Neden sadık yarin kara topraktır? 
Yiyen yedi konan göçtü dünyadan
Neden sadık yarin kara topraktır?
Toprağın üstünde ağalar gezer
Onlar ekip biçer bağrımı ezer
Başına çalınsın bir karış mezar
Neden sadık yarin kara topraktır?
Toprağı olanlar toprağa söver
Toprağı olmayan bağrını döver
Babamın toprağı var ondan över
Neden sadık, yarin kara topraktır?
Toprağın sırrını fakirden sormam
Öyle boş boşuna kafamı yormam
Denizde ölürüm toprağa girmem
Neden sadık yarin kara topraktır?
Ben dünyadan doya doya giderim
Tarihten sızarak soya giderim
Kafam kızar ise aya giderim
Neden sadık yarin kara topraktır?
Sorun ki insanlar neye taptılar
Başlan kesipte ayak öptüler
Gözünü yediler heykel yaptılar
Neden sadık yarin kara topraktır?
Bir toprak olunca dağıt çok olur
«Atatürk» ölünce ağıt çok olur
Akılsız kafaya öğüt çok olur
Neden sadık yarin kara topraktır?
Koyun vermiş, kuzu vermiş, ot vermiş
Fakirin hakkını neden kıt vermiş
Fakirler ot yutmuş, beyler et yemiş
Neden sadık yarin kara topraktır?
Hakaret değildir sana muradım
Yıllar yılı Veysel'imi aradım
Benim sadık yarim anam avradım
Neden sadık yarin kara topraktır?
Topraktan yapılır kılıçla kama
Toprağın güneşi benzer akşama
Mahzuni, Veysel'in yavrusu ama
Neden sadık yârin kara topraktır?
<end>

<start>
Tükenmek bilmiyor kara günlerim
Gel buna bir çare bul Leyla Leyla
Düştüm hasretine yanar inlerim
Yüreğim soğutmaz su Leyla Leyla
Gel benim derdime çare bul Leyla
Acımasan böyle yanlız kalırım
İstersen eğer kuban olurum
Kefenim bulunmaz belki ölürüm
Gözün yaşım ile yu Leyla Leyla
Mahzuni'yim dolaşırım dillerde
Bazen sahralarda uzun yollarda
Benim Leylam kaldı kanlı çöllerde
Herkes de zanneder şu Leyla Leyla
<end>

<start>
Elli yaşta bu ne hal
Daha ne Selim
Bir kız almışsın aptal
Daha ne Selim
Çiftliğinde kırk kahyalar
Sana gelme mi yahya'lar
Selim Selim Selim Selim
Ceyhan suyu ters akmaz
Daha ne selim
Afşin ovasın yıkmaz
Daha ne Selim
Beş yıl daha geçince de
Bu kız yüzüne bakmaz da
Selim Selim Selim Selim
Azraile gitmişsin
Daha ne Selim
Rüşvet teklif etmişsin
Daha ne Selim
Bir köyün merasını
Malın diye satmışsın da
Selim Selim Selim Selim
Mahzuni der kim oldum
Daha ne Selim
Mevsim degişti de soldun
Daha ne selim
Bu işin en sonunda da
Ahu dudu yedin belanı buldun
Selim Selim Selim Selim
<end>

<start>
Bir fakirin hatırını
Kıranın da babasını
Bizim köye katırını
Sürenin de babasını
Sahte molla, sahte derviş
İnsanın ömrünü yermiş
Bir kişi yalanla ermiş
Erenin de babasını
Parayla diploma alan
Haklının hakkını çalan
Bizim başımıza plan
Kuranın da babasını
Bizim köyün yolu harap
Beyler içer kızıl şarap
Doğru söze yanlış cevap
Verenin de babasını
Bir avuç pis kabadayı
Nerden almış böyle payı
Fikirlere prangayı
Vuranın da babasını
Çalışanlar ay'ı yendi
Yıldızlara çıkıp indi
Adam çalıştırıp kendi
Duranın da babasını
Bu ne Aslı bu ne Kerem
İnsanlığı etti verem
Zalim yarasına merhem
Sürenin de babasını
Çaldı bizi taştan taşa
Yandık gitti baştan başa
Mahzuni yi boştan boşa
Yoranın da babasını
<end>

<start>
Bir zaman at oynatan ağalar
Dizginiynen nalıyınan kayboldu
Viskiden sulanan o yeşil bağlar
Yaprağıynan dalıyınan kayboldu.
Çiftliğinde döner idi kahyalar
Burnumuza gelmez oldu reyhanlar
Suntalar kıralı yeğen Yahya'lar
Servetiynen malıyınan kayboldu.
Bir «Hoca» varıdı tesbih çekerdi
Yalan koymaz yer yüzüne dökerdi
Gizli şarap içer haramdır derdi
Yalanıynan falıyınan kayboldu.
Bölmek için gürler dururdu sesi
Vatanı neresi memleket nesi
Kurt beslerdi bizim köyün fitnesi
Köpeğiynen yalıynan kayboldu.
Mahzuni Şerifim sonu bu muydu
Tarih baba neler yıkadı yudu
Olanaksız nice günler umudu
Bir bilemez diliyinen kayboldu.
<end>

<start>
Ben canandan ayrı düştüm ağlarım
Derdimi dökerim esen yellere.
Viran oldu bahçelerim, bağlarım
Başım alıp gidem elden ellere.
Cahilin elinden kırılır gurur
Dünyanın sitemi üstüme yürür
Kime dost dedimse gelir taş vurur
İnanasım gelmez sahte kullara
Mahzuni Şerifim desem sözümü
Ancak Allah bilir benim özümü
Bana çok gördüler garip sazımı
Kızdım veda edeceğim tellere.
<end>

<start>
Kayalar kadı olurdu
Akıllar yaşta olsaydı
Yeşil mezar türkü söyler
Keramet taşta olsaydı
Güle bülbül konar mıydı
Öter öter bunar mıydı
Bahar çiçek sunar mıydı
Kabahat kışta olsaydı
Toprak olur ağa paşa
Gelde şu dünyada yaşa
Düşmezdi gardaş gardaşa
İstanbul muşta olsaydı
Beni gören birşey sanmaz
Dünyayı içenler kanmaz
Mahzuni'nin kalbi yanmaz
Sevdası başta olsaydı
<end>

<start>
Siyah zülfülerin kelepçe etsen
Gene de geçemem oy kara gözlüm
Yusuf'un misali zindana atsan
Gene de geçemem oy kara gözlüm
İster beni ellik ellik süründür
İster seni güllük güllük büründür
Başımı kessen de gene yerindir
Al götür hasıra koy kara gözlüm
Kurşun vurma seni seven gönlüme
Karlı karlı dağlar koyma önüme
Kipriğin kastetti tatlı canıma
Ne olur hatırım say kara gözlüm
Mahzuni Şerif'im ayrılmam senden
Kurban olsun diye can iste benden
Ayrılık bir yandan, ölüm bir yandan
Gel sen bu fikirden cay kara gözlüm.
<end>

<start>
Gamlı gönlüm bekliyorki yaz gele
Yaylamıza gelin gele kız gele
Deli gönlüm nasıl yardan vazgeçe 
Hunu dağı dumandır
Emirelez çimendir
Duydum dost bana küsmüş
Daha gönlüm gümandır
Dön dön seher yıldızı
Ne dön dön çoban yıldızı ayırma bizi
Afşin senin güzellerin nic olmuş
Binboğada yar sevmesi güç olmuş
Bizim elin harmanları cec olmuş
Hunu dağı dumandır
Emirelez çimendir
Duydum dost bana küsmüş
Daha gönlüm gümandır
Dön dön seher yıldızı
Ne dön dön çoban yıldızı ayırma bizi
Der Mahzuni sevda düştü serime
Ben gidince Selam gelir yerime
Dağlar dayanmıyor ahuzarıma
Hunu dağı dumandır
Emirelez çimendir
Duydum dost bana küsmüş
Daha gönlüm gümandır
Dön dön seher yıldızı
Ne dön dön çoban yıldızı ayırma bizi
<end>

<start>
Uzaktan Yakından Yuh Çekme Bana
Sana Senin Gibi Baktım İse Yuh
Efendi Görünüp Bütün İnsana
Hakkın Kullarını Yıktın İse Yuh
Bu Kadar Milletin Hakkın Alanlar
Onları Kandırıp Zevke Dalanlar
Diplomayla Olmaz Hakim Olanlar
Suçsuzun Başına Çöktüm İse Yuh
Ben İnsanım Benden Başlar Asalet
Asillere Paydos, Beye Nihayet
Şu İnsanlık Derde Girerse Şayet
Ona Yar Olmaktan Bıktım İse Yuh
Yuh Yuh Soyanlara
Soyup Kaçıp Doyanlara
İnsanlara Kıyanlara
Yuh Nefsine Uyanlara Yuh
<end>

<start>
Senin hic yoktu
Benimse vardi bir tane, 
Seviyordum.
<end>

<start>
Paydostan sonra gişeye önemli bir mektup getiren biri gibi:
Gişe çoktan kapalıdır.
Yaklaşan bir sel felaketi karşısında kenti uyarmak
isteyen biri gibi:
Ama başka bir dilde konuşan. Kimse anlamayacaktır onu.
Dört kez kendisine bir şey verilen bir kapıyı
beşinci kez çalan bir dilenci gibi:
Beşinci kez aç kalır.
Yarasından kan boşanan ve doktoru bekleyen biri gibi:
Kan durmaz, hep boşanır.
Biz de ortaya çıkıyor ve bize yapılan zulümleri haber
veriyoruz.
İlk kez arkadaşlarımızın yavaş yavaş katledildiğini
                                                                          bildirdiğimizde
çığlıklar göklere ağdı.
Yüz kişiydi katledilen. Ama bin kişi katledildiğinde
ve ölümlerin sonu gelmediğinde bir sessizlik
                                                                      kapladı ortalığı
Zulümler yağmur gibi yağmaya başlayınca
"dur! " diyen olmaz artık,
Cinayetler üst üste yığılmaya başlayınca görülmez
                                                                                oluverirler.
Çekilen acılar dayanılmaz olunca duyulmaz artık
                                                                                hiçbir çığlık.
Çığlıklar da yaz yağmuru gibi yağar.
<end>

<start>
-I-
Önce sevinç uyutmadı beni
Sonra üzüntü nöbet tuttu bütün gece.
İkisi de gidince başımdan
Uyudum, ama ah, her Mayıs gecesi
Bir kasım sabahı getirdi ardından.
-II-
Senin derdin benimdi
Benimki senin
Paylaşamazsam bir sevinci seninle
Yoktu benim de sevincim
<end>

<start>
Önce kumun üzerine kurdum, sonra kayanın.
Hiçbir şeyin üzerine kurmadım artık
çökünce kaya.
Sonra yeniden kurdum sık sık
kum ve kayanın üzerine.
Öğrenmiştim ama.
Kendilerine güvenip de mektubu verdiklerim
çöpe attılar onu.
Ama hiç önemsemediklerim
bulup geri getirdiler bana.
Öğrendim böylece.
Yapılmadı buyurduklarım.
Gelince gördüm ki
yanlışmış.
Yapılmıştı doğru olan.
Bir şey öğrendim bundan da.
Eski yaralar acır
soğuklarda.
Ben sık sık şöyle derim ama:
Yalnız mezarın hiçbir şeyi olmayacak
bana öğretecek.
Çeviri: A. KADİR - Gülen AKTAŞ
<end>

<start>
istiyorum gideyim sevdiğimle.
istiyorum boş vereyim sonu ne olacak.
istiyorum düşünmeyeyim iyi mi, kötü mü.
istiyorum bilmeyeyim beni seviyor mu? 
istiyorum gideyim sevdiğimle.
<end>

<start>
İyilik neye yarar,
Öldürülürse iyiler çarçabuk,
ya da iyilik görenler?
Özgürlük neye yarar,
yaşarsa bir arada
özgürlerle tutsaklar?
Akılsız olmak madem ekmek sağlar herkese,
akıl neye yarar?
İyi insan olacağınıza,
öyle bir yere götürün ki dünyayı,
iyilik beklenmesin!
Özgür insan olacağınıza,
öyle bir yere götürün ki dünyayı,
kavuşsun özgürlüğe herkes,
özgürlük sevgisi geçersiz olsun!
Akıllı insan olacağınıza,
öyle bir yere götürün ki dünyayı,
akılsızlık zararlı olsun!
<end>

<start>
Sürekli düşünüyordum: En yalın sözcükler
Yeterli olmalıdır gerçeği söylediğimde
Herkes yüreğinin yırtıldığını hissedecek.
Kendini savunmazsan
En azından
Yokolup gideceğini anlayacaksın.
<end>

<start>
1.
Ve insan insan olduğu için
yemek isteyecektir, buyrun hadi.
Oysa sözcükler ne etin yerini tutar,
ne de doldurur boş mideyi.
Haydi sola, bir kii!
                                Haydi sola, bir kii!
                                Yer var, yoldaş, sana da,
                                al Birleşik Cephe'de yerini,
                                çünkü bir işçisin sen de.
2.
Ve insan insan olduğu için
hoş görmez suratına inecek çizmeyi.
Ne kendi altında köleler ister,
ne de üstünde ister bir efendi.
Haydi sola, bir kii!
                                Haydi sola, bir kii!
                                Yer var, yoldaş, sana da,
                                al Birleşik Cephe'de yerini,
                                çünkü bir işçisin sen de.
3.
Ve işçi işçi olduğu için
ona başkası vermez özgürlüğü.
Onu kurtaracak başkaları değil,
bu iş işçinin kendi işi.
Haydi sola, bir kii!
                                Haydi sola, bir kii!
                                Yer var, yoldaş, sana da,
                                al Birleşik Cephe'de yerini,
                                çünkü bir işçisin sen de.
<end>

<start>
Ekmeğimi kazandım ve tükettim sizler gibi.
Bir doktorum ben, doğrusu: bir doktordum.
Saçlarımın renginden mi şeklinden mi burnumun
Bir gün evsiz barksız ve aşsız kodular beni.
Bir yastıkta yedi yıl kocadığım kadın
Yanağımı yanağına elimi kucağına vererek
Kurtuldu benden gerekçe göstererek
Siyah saçlarımı önünde yargıcın.
Ben ama geçtim geceleyin bir ormandan
(Yanlış bir anne tarafından doğurulmuşum)
Bir ülke arayarak dışlamayan bizleri.
Fakat hangi kapıyı çalsam
Utanmaz diyerek çevirdiler geri
Ben utanmaz değil: mahvolmuşum.
<end>

<start>
Bilin: Halkın ekmeğidir adalet.
bakarsınız bol olur bu ekmek,
bakarsınız kıt,
bakarsınız doyum olmaz tadına,
bakarsınız berbat.
Azaldı mı ekmek,başlar açlık,
bozuldumu tadı,başlar hoşnutsuzluk boy atmaya.
Bozuk adalet yeter artık! 
Acemi ellerle yuğurulan,iyi pişirilmemiş adalet yeter! 
Yeter katıksız,kara kabuklu adalet! 
Dura dura bayatlayan adalet yeter!
Bolsa insanın önünde ekmek,lezzetliyse,
gözler öbür yiyeceklere yumulsada olur.
Ama her şey bollaşmaz ki birdenbire...
Bilirsiniz,nasıl bolluk doğurur ekmek:
Adaletin ekmeğiyle beslene beslene.
Ekmek her gün nasıl gerekliyse nasıl,
adalet de gerekli her gün,
hem o,günde bir çok kez gerekli.
Sabahtan akşama dek,iş yerinde,eğlencede,
hele çalışırken canla başla,
kederliyken, sevinçliyken,
halkın ihtiyacı var pişkin, bol ekmeğe,
günlük, has ekmeğine adaletin.
madem adaletin ekmeği bu kadar önemli,
onu kim pişirmeli, dostlar, söyleyin?
Öteki ekmeği kim pişiren?
Adaletin ekmeğini de
kendisi pişirmeli halkın,
gündelik ekmek gibi.
Bol,pişkin,verimli.
<end>

<start>
-I-
O gün mavi eylül ayý nda
Sessiz körpe bir erik að acý altý nda
Tuttum onu, sessiz beyaz aþ ký 
Kolumda kutsal bir düþ gibi.
Ve üstümüzde güzel yaz göð ünde
Bir bulut vardý , çoktan gördüð üm
Çok beyazdý ve çok yukarý larda
Ve baþ ý mý kaldý rý p baktý ð ý mda, deð ildi orada
-II-
O günden beri birçok, birçok aylar
Geçti sessiz aþ að ý kaydý lar
Yok oldu o bütün erik að açlarý 
Ve bana sorarsa aþ k n'oldu diye
Sana derim ki: hatý rlayamý yorum
Ama gene de, inan ki, biliyorum ne demek istedið ini.
Ama gene de gerçekten hatý rlayamý yorum onun yüzünü
Yalný z: O zamanlar öpmüþ tüm onu, biliyorum.
-III-
Ve bu öpücüð ü de çoktan unutmuþ olurdum
O bulut olmasaydý orada
Onu bugün de hatý rlý yorum ve hep hatý rlayacað ý m
Çok beyazdý ve yukarý lardan geliyordu
Erik að açlarý belki çiçek açý yordur gene de
Ve o kadý ný n belki de þ imdi yedi çocuð u olmuþ tur
Ama o bulut yalný z birkaç dakika için açtý 
Ve yukarý baktý ð ý mda, rüzgarda kayboluyordu bile.
BERTOLT BRECHT
<end>

<start>
Kar başlıyor yağmaya.
Burda kimler kalacak? 
Eskisi gibi gene
taşlarla yoksullar.
<end>

<start>
1. 
Çizmeleri su alan general, 
de bana: Kimden gelir
bu buyruklar? Laf aramızda: 
Bugün öğle yemeği yedin mi?
Kafanda planlar var mı? 
Miden boş sadece? 
Bir bayrağım var, dersin, 
ama ordun hani nerde?
Tek pantolonlu devlet adamı, 
bir ütü tahtası ister misin? 
Bakanların nerde toplanırlar? 
Yoksa köprü altında mı?
Papaz oğlanı alır, 
as alır papazı. 
Adın tarihe geçer ama 
kimliğin nerde hani?
Dört ediyorsa iki kere iki, 
tamam, güç sende olacak, 
(ayaklar baş olacak)    ama: 
Bu gece bir yatağın var mı yatacak?
2. 
Eğer ben, su almayan çizmeler giymek istiyorsam bir gün, 
çünkü parmaklarımı bile örtmüyor şu ayağımdakiler, 
kovmalıyım bana çizme vermeyenleri, 
ve tüm deri piyasasını düzenlemeliyim.
Pantolonum dökülüyor.
Kıçıma bir pantolon gerek 
kışı geçirebilmem için zar zor. 
Onun için, pantolonların nerde olduğunu bilmeliyim 
ilk peşin, 
ve tüm tekstil sanayiini düzenlemeliyim
Eğer istiyorsam has ekmek yemek, 
önce kırmalıyım tahıl borsasını
ve gidip görüşmeliyim çiftçiyle ben kendim 
ve traktörler göndermeliyim tarlalara, 
ve ekini geniş çapta üretmeliyim.
İstemiyorsam benmi hor görenlerin
savaşlarında askerlik yapmak, 
onların laflarına gülüp geçmeliyim 
ve kendi bayrağımı açmalıyım, 
ve savaşımı ilan etmeliyim onlara.
Çeviri: A. Kadir - Gülen Aktaş
<end>

<start>
Bir gün gelecek, oh diyecek insanoğlu:
Silahları bırakın, artık ihtiyaç kalmadı!
Güzel yıllar gelecek birbiri ardınca.
Çıkaracaklar depodan silahları bir gün,
Bakacaklar ki paslanmış hepsi.
Ben de atılmak isterdim,açıkçası,
son okurumun elinden.
Son insan olsun o, yeter ki,
köpeklerin ısırdığı son insan!
<end>

<start>
Arkadaş olmamıştık birbirimizle
Ama oturduk birlikte aynı yerde
Ve sarılıp yattığımızda birbirimize
Aydan daha yabancıydık birbirimize.
Ve karşılaşsak bugün çarşı-pazarda
Dövüşebiliriz belki bir kaç balık için.
Arkadaş olmamıştık birbirimizle
Sarılıp yattığımızda birbirimize
<end>

<start>
Haklıyım, deme sık sık, üstad! 
Öğrencin de görsün, bırak.
Zorlama gerçeği: 
Gerçek zora gelmez.
Konuşurken dinle biraz!
(a. kadir- a. bezirci)
<end>

<start>
Her insan kendi adasında yaşar
Takırdatarak dişlerini ya da terleyerek.
Gözyaşları, içer
Şeytanın edebiyat bilgilerini
Onun dişlerini takırdatması
Kimseyi yerinden kıpırdatmaz.
Her insan kendi dilinde konuşur
Ve hiç kimse anlamaz ne söylediğini
Kafasındakı ışığın.
Sonra iyi olarak da anlaşılmaz.
Düşkırıklığı ve incinmedir
Gerçek utanmazlıklar
<end>

<start>
İtiraf ediyorum: hiçbir
Umudum yok.
Körler bir çıkaryoldan söz ediyorlar. Ben
Görüyorum.
Yanılgılar tükenince
Oturur son arkadaş olarak
Bir hiç karşımızda.
<end>

<start>
Hasta bir adamın öğütlerine 
gülünür ancak.
Fazladan bir yemek daha ye ve yavaş ye 
düşünerek düşmanlarını,
çok uyu,
kaçsın uykuları.
Sovyetlerin çıkarları için 
süt iç sabahları bir bardak, 
ki bize vereceğin öğütler 
hasta bir adamın öğütleri olmasın
Gölde yüz, keyf için, 
seni boğabilecek olan su 
kaldırır seni yukarı
yüzerken yardığın su
yeniden birleşir arkanda.
Bertolt BRECHT
<end>

<start>
aşk n'oldu
O gün mavi eylül ayında
Sessiz körpe bir erik ağacı altında
Tuttum onu, sessiz beyaz aşkı
Kolumda kutsal bir düş gibi.
Ve üstümüzde güzel yaz göğünde
Bir bulut vardı, çoktan gördüğüm
Çok beyazdı ve çok yukarılarda
Ve başımı kaldırıp baktığımda, değildi orda.
O günden beri birçok, birçok aylar
Geçti sessiz aşağı kaydılar
Yok oldu o bütün erik ağaçları
Ve bana sorarsan aşk n'oldu diye
Sana derim ki: hatırlayamıyorum
Ama gene de, inan ki, biliyorum ne demek
istediğini.
Ama gene de gerçekten hatırlamıyorum onun
yüzünü.
Yalnız: o zamanlar öpmüştüm onu, biliyorum.
Ve bu öpücüğü de çoktan unutmuş olurdum
O bulut olmasaydı orada
Onu bugün de hatırlıyorum ve hep hatırlayacağım
Çok beyazdı ve yukarılardan geliyordu
Erik ağaçları belki çiçek açıyordur gene de
Ve o kadının belki de şimdi yedi çocuğu olmuştur
Ama o bulut yalnız birkaç dakika için açtı
Ve yukarı baktığımda, rüzgârda kayboluyordu bile.
<end>

<start>
Serüvene koşmak için
trenler bekliyorsan,
güneşini yakalayıp gözüne yerleştirmek için
beyaz yelkenlerin gelip seni almalarını bekliyorsan,
yarına inanmak için
gün batımına,
iyi kalpli görünmek için
zayıflığa,
ve güçlü görünmek için öfkeye ihtiyacın varsa,
demek ki hiç bi şey anlamadın...
<end>

<start>
Sen, küçük kutu, kaçışıma yardım et! 
Böylece senin valfların kırılmaz
Bir evden ötekine,
Gemiden trene
Geçişte…
Böylece düşmanlar belki benimle konuşurlar.
Benim yatağım, acıma yakın.
Gecenin son olayı
Sabahın ilk olayı
Onların zaferi
Benim kaygılarım.
söz ver bana,
aniden,
sessizce gitmeye…
Çeviri: Borges Defteri
<end>

<start>
Kopan ip, bağlanabilir yeniden
Tutar tutmasına ama
Kopmuştur işte bir kere
Belki karşılaşırız yine, ama orada
Beni terk ettiğin yerde
Bulamazsın beni bir daha
Türkçesi: Kerem Çalışkan
<end>

<start>
Soğuk bir yel esiyordu dört bir yanda
Geldiniz dünyaya bir gün minnacıktınız
Üşüyordunuz ve çırılçıplaktınız
Sonra bir kadın sardıydı sizi kundağa
Ne çağıran vardı sizi ne görmek isteyen
Kimsede çıkmamıştı arabayla aramaya sizi
Yoktu burada tek kişi sizi tanıyan
Sonra bir adam tuttu güzel bir havada elinizden
Hiç bir borcu yok size dünyanın
Gitmek isterseniz paçanızdan kimse tutmaz
Birçok insan sizi hiç umursamazken
Ne çok çocuk ağlayacak ardınızdan
Soğuk bir yelin estiği bu dünyadan
Göçüp gideceksiniz bir gün
Hepiniz kırık dökük
Anlarsınız ne kadar severmişsiniz dünyayı
İki avuç toprak üzerinize dökülürken
<end>

<start>
Canlarım, on yedi yaşımda
Çıktım aşk pazarına
Çok şey öğrendim.
Kötülükler çoktu
Ama oyun buydu.
Yine de midemi bulandırdı kimi şeyler
(Sonunda ben de bir insandım) 
            Tanrıya şükür, her şey hızla geçer
            Aşk da, hatta keder de.
            Nerde dün akşamki gözyaşları? 
            Geçen yılki karlar nerde?
Elbet zamanla
Daha kolay gidilir aşk pazarına
Ve daha hızlı geçer orda yıllar
Fakat duygu
Dehşetli soğuklaşır
İnsanlar birazcık tutumsuz olduklarında.
(Sonunda her stok bir gün erir) 
            Tanrıya şükür, her şey hızla geçer
            Aşk da, hatta keder de.
            Nerde dün akşamki gözyaşları? 
            Geçen yılki karlar nerde?
Ve iyi öğretilse bile pazarlık
Aşkın borsasında
Şehveti paraya dönüştürmek
Hiç de kolay değildir
Şimdilik bu kadar yetişir
Ne de olsa yaşlanıyor insan
(Hep on yedisinde kalınmaz ya.) 
            Tanrıya şükür, her şey hızla geçer
            Aşk da, hatta keder de.
            Nerde dün akşamki gözyaşları? 
            Geçen yılki karlar nerde?
Çeviri: Turgay Fişekçi
<end>

<start>
Yalnızca benden kaçma yeter
Boş sözler de etsen duymak istiyorum seni 
Sağır olsan gönlüm sözlerini ister 
Dilsiz olsan gördüğünü.
Kör olsam, seni görmek isterdim 
Sen yanımda yol gösterici oldun 
Uzun yolun daha yarısı bile aşılmadı 
Bir düşün içinde yaşadığımız karanlığı
'Bırak beni yaralıyım' desen de boşa 
Görevden dönülmez, yalnızca ertelenir 
Başka bir yerde değil, yalnızca burda
Bilirsin özgür değildir gereksinilen kimse 
Gönlüm herşeyden önce seni ister 
Biz de diyebilirim, ben yerine...
<end>

<start>
Yaşlı bir kadınım ben.
Almanya uyandığında
Devlet yardımı azaldı.
Çocuklarım verirlerdi bana
arada sırada birkaç kuruş,
ama pek öyle bir şeyler alamıyorum gene de.
Bu yüzden daha az gider oldum
eskiden her gün alışveriş yaptığım dükkanlara.
Sonra aklımı başıma topladım günün birinde
ve eski bir müşteri olarak her gün
gitmeye başladım fırına, manava yeniden.
İhtiyacım olan şeyleri seçerdim bir bir,
her zamankinden ne daha çok alırdım, ne daha az,
peksimetler de koyardım ekmeğin yanına,
lahananın yanına da pırasa,
ama hesabı çıkarttıkları vakit çekerdim içimi,
karıştırıp küçük para kesemi tutuk parmaklarımla,
yeterince param yok, derdim, başımı sallayarak,
bunları ödeyecek,
ve tüm müşterilerin gözleri önünde
çıkardım dükkandan gene başımı sallayarak.
Ve şöyle diyorum kendi kendime:
Hiçbir şeyi olmayan bizler gibiler
yiyecek satılan yerlerde görünmezlerse bundan böyle
hiçbir şeye ihtiyacımız yok sanabilirler,
ama buraya gelir de hiçbir şey satın alamazsak eğer
haberleri olur hiç değilse.
Çeviri: A. KADİR - Gülen AKTAŞ
<end>

<start>
Ulu önderlerimiz mutlu bir gün buyurdular bize:
-Dazig ile Varşova' yı alacağız!
Uçaklarımız ve tanklarımızla saldırdık Polonya' ya,
yirmi günde ulaştık hedefimize:
Tanrı korusun bizi!
Ulu önderlerimiz mutlu bir gün buyurdular bize:
Alacağız Oslo ile Paris' i!
Norveç'i, Paris'i işgal ettik,
ulaştık altı hafta geçmeden hedefimize.
Tanrı korusun bizi!
Ulu önderlerimiz mutlu bir gün buyurdular bize:
-Sırbistan' ı, Yunanistan' ı, Rusya' yı alacağız!
İşgal ettik Sırbıstan'ı, Yunanistan'ı, Rusya'yı,
Ve...
İki yıl var kurtarmaya çalışırız kıçımızı.
Tanrı korusun bizi!
Bir gün gelecek ulu önderlerimiz buyuracaklar bize:
-Ayı da alacağız, Okyonusu' u da!
İyi ama, çok  zor şu Rusya' da dayanmak,
karşı durmak düşmana, kara, kışa,
ne zaman döneceğini bilmeden.
Tanrı korusun bizi, döndürsün evimize!
Çeviren: A. KADİR  / Asım BEZİRCİ
<end>

<start>
Öğrendiğimize göre, Almanya'da
kahverengi veba günlerinde
bir makine fabrikasının çatısında birdenbire
bir kızıl bayrak dalgalandı Kasım rüzgarında,
özgürlüğün yasadışı bayrağı!
Sulu kar düştü gökten
kasvetli Kasım ortasında,
ayın yedisiydi ama,
devrimin yıldönümü!
Bakın hele! Kızıl bayrak!
Avluda işçiler dinelmişler,
gözlerine siper edip ellerini
bakıyorlar çatıya
buzlu rüzgara karşı.
Birden kamyonlar geliyor
"Fırtına Birlikleri"yle tıklım tıklım,
ve sürüyorlar duvara doğru
işçi tulumu giyen kim varsa,
ve bağlıyorlar iplerle nasırlı yumrukları,
ve sorgularından sonra
dövülmüş insanlar çıkıyor barakalardan
sendeleyerek, kanlar içinde.
Adını söylememişti bir teki bile
çatıya bayrağı çeken adamın.
Böylece sürdüler gık demeyenleri.
Geri kalanlar da paylarını aldılar yeterince.
Ama ertesi gün yeniden dalgalandı
makine fabrikasının çatısında
proletaryanın kızıl bayrağı.
Yeniden duyuldu ölü gibi sessiz kentte
"Fırtına Birlikleri"nin ayak patırtıları.
Avlularda görülmez oldu hiçbir erkek.
Yalnız kadınlar, yüzleri taş gibi,
bakıyorlar çatıya
buzlu rüzgara karşı
gözlerine siper edip ellerini.
Ve başlıyor dayaklar bir kez daha.
Sorgularda kadınların dedikleri hep şu:
Bir yatak çarşafıdır o bayrak,
içinde dün ölen birini taşıdık.
Rengi yüzünden suçlayamazsınız bizi.
Öldürülen adamın kanı bulanmıştır ona,
rengi ondan kırmızı.
Çeviri: A. KADİR - Gülen AKTAŞ
<end>

<start>
TAKVİMDE GÜN HENÜZ İŞARETLENMEMİŞ.
Her ay, her gün 
açık durur hala. 
Bu günlerden biri
işaretlenecek bir çarpıyla.
İŞÇİLER HAYKIRIRLAR EKMEK DİYE.
Tüccarlar bağırırlar pazar diye.
Eskiden işsizler açtı, 
şimdi işi olanlar aç.
Artık yeniden başladı çalışmaya
kavuşmuş duran eller:
Yaptıkları gülle.
SOFRADAN ETİ KALDIRANLAR
Öğretiyorlar kanaat etmeyi, 
hep bana, hep bana, diyenler 
bu kez istiyorlar özveri. 
Tıka basa yiyenler 
gelecek güzel günlerden 
söz ediyorlar açlara. 
Uçuruma götürenler ülkeyi 
diyorlar, yönetmek çok zor, 
sıradan insan yapamaz bu işi. 
LİDERLER SÖZ EDİNCE BARIŞTAN
anlar halk 
savaşın geldiğini.
Liderler lanetlediğinde savaşı 
seferberlik emri yazılmıştır bile.
BAŞTAKİLER DER Kİ: BARIŞ VE SAVAŞ
iki farklı şey. 
Oysa rüzgarla fırtına gibidir 
onların barışı ve savaşı.
Savaş doğar onların barışından
anasından doğan oğlan gibi, 
taşır oğlan anasının 
o korkunç yüz çizgilerini.
Öldürür onların savaşları
ne varsabarışlarından 
arta kalan.
GECE, 
evli çiftler 
yatarlar yataklarında. 
Bizim tazecikler 
yetimler doğuracak.
BAŞTAKİLER DER Kİ: ORDUDA 
yoldaşlık hüküm sürer. 
Bu işin doğrusu
mutfakta görülür 
görülse görülse. 
Yüreklerindeki cesaret 
belki aynı.
Ama tabaklarındaki yemek 
farklı. 

Çeviri: A. KADİR - Gülen AKTAŞ
<end>

<start>
Dokunmayın parlayayım, olana kadar; 
Sakın beyaz elbisemi çıkarmayın! 
Bakın gidiyorum doğrudan aşağıya
Bu güzel dünyadan, O muhkem yuvaya.
Orada az biraz sakin dinlenirim,
Sonra o körpe Nazar açılır,
Ak kılıftan kurtulur salınırım,
Kuşağım ve kudretim sıyrılır kalır.
Ve malum yüce kılıklı endamlar,
Onlar karı kocaları sormazlar,
Ve hiçbir urba, onca kırışıklar
Nurlanmış bedene dokunmazlar.
Gerçi gamsız ve çabasız yaşamıştım,
Ama yalnız en acıyı yeterince sezdim.
Kederden hayli çabuk ihtiyarlamıştım-
Hadi beni tekrar ilelebet gençleştirin!
Çeviri: Musa Aksoy
<end>

<start>
Hatırımdaki sen dalgın Sevgi,
Hala taşıdığım boynumda,
Dayanır mısın can bağımızdan ötesi? 
Uzatır mısın Aşkın günlerini kısaca?
Kaçsam da senden, Lili! Zoraki Ahdında
Yabancı diyarlarda,
Ova ve ormanlarda dolanacak kahırım.
Ah Lili’nin kalbi atmaya böyle, değil
Kalbimde, hiç durmayacak sanırım.
Kuş sanki, kulaç atan ebabil
Ve ormana gerisin geri uçuşmuş,
Çekiyor hapsinin rezaletini,
Bir parçacık halatın esaretini; 
Artık O özgür doğmuş eski kuş değil,
Zaten O kime sahip oluşmuşmuş.
Çeviri: Musa Aksoy
<end>

<start>
Bakma konuştuğuma, esasen susuyorum! 
Zira gizemim görevim.
Aslında sana içimi dökmek istiyorum,
Ama engelim kaderim.
Vaktinde öteler güneşin seyrini
Karanlık gece, ve zorlar günaydına:
Sert kaya bağrını yarar gani,
Dünya alemden mahrum, olmaz haşa.
Huzur arar herkes dostun kuçağında; 
Gam boşalır göğüsde  yakınmakla; 
Yalnız ahd kapamış dudaklarımı da; 
Ancak yaradan kadir açmaya.
Minyon: Sevgili
Çeviren: Musa Aksoy
<end>

<start>
Gerdekte, düğün aleminden uzak,
Oturmuş Amor sana sadık ve titriyor,
Sakın ha misafirlerin sırları fırıldak
Gelin döşeğinin gizemini bozmasın diyor.
Mistik kutsal pırıltılar parıldıyor
Önünde alevlerin mat altını; 
Bir buhur anaforu etrafı sarıyor,
Doğanın zevkini çıkarasınız diye azılı.
Nasıl çarpıyor yüreğin saatin çaldığında,
Konuklarının gürültüsünü kovan.
Nasıl da yanıyorsun o güzel dudaklara,
Birazdan kapanan ve tamanen susan.
Acele ediyorsun, bitirmek için herşeyi,
Onunla kutsal yere doğru girmeye; 
Ateş, bekçinin ellerinde evrenin neyi
Azalıyor, mum gibi sakince bitmeye.
Nasıl da sarsılıyor buselerinin çokluğunda
Göğüsleri ve mut çehresi; 
Ancak cesaretin erkini zorluyor anında.
Ki ürperten sadece şiddeti,
Amor yardım ediyor onu çabucak soymaya,
Ama senin yarın kadar çevik değil; 
Ve sonra sımsıkı kapatıyor gözlerini, güya
Muzip, uslu, bilakis aranızda rezil.
Çeviri: Musa Aksoy
<end>

<start>
Yanaşıyorsunuz yine, sendelenen kılıklar, 
Erkence, vaktiyle fersiz nazarlara görünen. 
Sizi bu sefer hiç tutmaya yelteniyormuyum? 
Yüreğimi hala o evhama eğik seziyormuyum? 
Kapalı dürtüşüyorsunuz! Tamam, buyrun halledin, 
Buhar ve sisden nasıl etrafımdan kalkarsınız; 
Sinem delikanlı sarsılmış seziliyor 
Cazip nesiminizle, esrarengiz esintinizin.
Beraberinizde neşeli günlerin resmini getiriyorsunuz, 
Ve kimi sevimli gölgeler çıkıyor göğe; 
Bir eski, yarı kısık efsane gibi 
İlk aşk ve dostluk ulaşıyor yükseklere; 
Acı yenileniyor, kederde tekrarlıyor 
Hayatın labirent divane seyrini 
Ve iyileri sayıyor, kimi güzel saatlerde 
Bahtın kandırdığı, önümde ansızın kaybolan.
Duymuyorlar, arkalarından dökülen nağmeleri, 
O ruhlar, benim ilk söylediklerim; 
Kaybolmuş şen mahşer, 
Susmuş, ah! O ilk aksiseda,. 
Derdim sesleniyor yabancı topluma, 
Alkışları dahi kalbimi endişelendiriyor, 
Ve daha neler, aryamla dağlanan, 
Yaşıyorsa eğer, dünyada dolaşır elvanlı.
Ve beni çoktan kesilmiş bir hasret yakalıyor 
Sahi ve sakit, deha alemine, 
Belirsiz selenlerle uçuyor şimdi 
Benim peltek türküm, Eol harpı gibi, 
Bir dehşet kapıyor, yaş akıyor ardıl, 
Keskin yürek, narin ve yufka hissediliyor; 
Sahip olduğumu çok uzaklarda görüyorum, 
Ve kaybolanlar bende gerçeğe dönüşüyor.
Çeviren: Musa Aksoy
Not: Bu şiir GOETHE’nin dünya edebiyatına miras bıraktığı FAUST’un girişidir.
<end>

<start>
Bırak gözlerim veda eylesin, 
Dilimin söylemeye varmayan! 
Zor, zordur taşınması erkeğin! 
Çünkü adamım, bazen kalpazan.
Üzülür bu saatte her can 
Aşkın en tatlı tutusu bile, 
Soğuk bir buse ağzından, 
Donuk elinin sıkması hele.
Ayrıca, hafif çalınmış bir öpücük, 
Ah, anında beni nasıl da büyülemişti! 
Sanki sevindiren bir Menekşe küçücük, 
Martın ilk günlerinde koparılmış gibi.
Yok, ben şimdi çelenk toplamıyorum, 
Artık bir gülü bile kıyamam sana. 
İlkbahar geldi, ey sevgili Oğlum.... 
Ama, ne yazık ki sonbahar bana!
Çeviren: Musa Aksoy
<end>

<start>
Acaba bu gerçek mi, yıldızların yıldızı 
Seni tekrar kalbimin üstünde sıkıyorum! 
Ah, şu ayrılık denen gece nasıl bir acı 
Nasıl derin uçurum 
Evet neşelerimin 
Sevgili, hoş rakibi sen; 
Düşününce geçmiş acıları 
Ürperirim halden. 
Düha ezeliyetin, Tanrının sinesinin 
Uyurken bir yerinde en kuytu ve düzgün derin 
Hazırladı ilk anı 
Çok yüce bir yaratma isteğiyle Tanrı 
'Ol!' emrini verdi, 
Bütün alem kudretle ve büyük ihtişamla 
Hemen gerçekleşerek bir varlık kazanınca 
Her taraftan çok derin bir ah koptu yükseldi 
Etraf nura boyandı 
Birbirinden ayrılıp bir yana kaçıştılar, 
Vahşeh ve korku dolu rüyaları içinde 
Her şey can attı 
İsteyerek sessiz ve ihtirassız 
Uzaklara, o derin sonsuzlukta. 
Her şey susmuş, sessiz ve ıssızdı etraf, 
Tanrı yalnız kalmıştı ilk olarak, 
Yarattığı şafağı o anda 
Şafak merhamet etti çekilen ıstıraba, 
Ve acı duyanlara, 
Ahenkli renk oyunları gösterdi, 
Daha önce birbirinden her ayrılan böylece 
İmkan buldu tekrardan birbirini sevmeye. 
Telaşla, acele ile birbirinin olanlar 
arayıp birbirini yeni baştan buldular 
Döndüler ölçüsüz hayata tekrar 
His ve duygular 
İster el ele tutup, ister yakalansınlar 
Yeter ki birbirinden onlar ayrılmasınlar. 
Bundan sonra Tanrının yaratması lüzumsuz 
Onun dünyasını artık bizler de yaratırız. 
Bu suretle o şafak al al kanadlariyle 
Beni sana uçurdu geldik dudak dudağa, 
Ve gece gökyüzünde parlak yıldızlarıyle 
Binlerce mühür vurdu, kuvvet verdi bu bağa, 
Artık şu yeryüzünde böylece her ikimiz 
Sevinç ve acılarda biriz ve herkese örnek olabiliriz. 
Ve ikinci bir 'Ol!' emri 
Bir daha ayıramaz bizi.
<end>

<start>
Size söyleyeyim mi, sevgili ağaçlar? 
Uslanmak için diktiklerim,
Harika rüyalar
Tanın dansıyla beni sararken.
Ah, biliyorsunuz, nasıl sevdiğimi,
Beni o kadar güzel gene seveni,
Dürtülerimin en temizini
Bana daha temiz geri vereni.
Kalbimden açar gibi büyüyün,
Havaya dalıp salın sürgün,
Çünkü hayli çok neşe ve ızdırap
Gömdüm köklerinizin altına.
Gölge getirin, meyveler verin,
Taze sevinçle günbegün filizlenin; 
Sade bunu besteleyeyim, yazayım,
Ki sımsıkı yanında tadayım.
Çeviri: Musa Aksoy
<end>

<start>
Kalbim, ah kalbim n’olacak böyle? 
Seni sıkıştıran körpe kan mı bu kadar? 
Hangi yabancı, taptaze bir can öyle! 
Seni tanıyamaz oldum birden vah yar.
Kaybolmuş herşey, bunca sevdiklerin,
Gitmiş, seni üzen onca kederlerin,
Bitmiş çaban ve huzurun –
Eyvah, nasıl bu hale düştün!
Delikanlı cazibesi sarıyor mu,
Şirin efendi siması, hayretle,
O bakışı, vefa ve merhamet dolu
Bitmez tükenmez kuvvetle? 
Kurtarmak istiyorum kendimi ondan,
Adam olmak, kaçabilmek tuzağından,
Anbean ayyaş beni çekiyor,
Nafile, yollar hep ona dönüyor.
Ve bu büyülü incecik iplikte,
Hiç mi hiç zorla kopmayan,
Tatlı, başıboş kız tutuyor, heyecan
Beni, her ne kadar çekinsem de; 
Onun müthiş harika etrafında
Mahkumum ezgisiyle yaşamaya.
Bu değişim, ah, ne kocaman! 
Aşk! Aşk! Sal beni yukardan!
Çeviri: Musa Aksoy
<end>

<start>
Tasayla türkü söylemeyin
Gecenin inzivasından; 
Yo, o, hoş sevdadır deyin,
Sıcacık sohbet için bir gam.
Kadının kocaya verilmesi gibi
En güzel yarısına vardığında,
Gece ömrün yarısıdır harbi,
Ve en güzel yarısıdır aslında.
Sevinebilir misiniz o günden ötürü,
Sadece neşenizi kesen? 
Oyalanmak için iyi gelir götürü,
Başka şeye yaramaz aslen.
Ancak geceleyin kimi anlarda
Tatlı fenerin ışığı akarsa,
Ve ağızdan yakın ağıza 
Şaka ve aşk boşalırsa.
Eğer taze ve oynak oğlan,
Ham ve ivedi tersine eğlerse,
Çoğu kez ufacık armağan
Olan basit oyunlarla eğlenirse;
Eğer Bülbül sevdalılara
Müşfik havalar öterse,
Onlar esir ve gamlılara
Yalnız Ah, Vah gibi gelirse.
Kalbin onca yağmasıyla beraber
Siz dinlemezseniz o çanı kebir,
Ki o oniki tamdır vurmasıyla her
Defasında huzur ve güven verir.
Dolayısıyla şu uzun günün ramağında
Unutma ve Hatırla, sevgili Yüreğim:
Her bir günün derdi vardır sonunda,
Ve asıl gecede gelir keyfim benim.
Çeviri: Musa Aksoy
Wilhelm Ustanın Çıraklık Yıllarından alıntı bir şiir.
Öyle bir zaman ki, kadınlar evlerine kapanmış ve serbest çalışması düşünülemez bile. Goethenin kahramanı Wilhelm, o zamanların kadınlarına tamamen zıt bir karakter sahibidir. 18 YYda kadın duygusal ama pasif, doğacan ve ana gibi terimlere eşdeğer edinilmektedir.
Gülşen (Philine)  zamanın kadınına layık biri olmadığı, ancak yalnız ve serbest çalışan, dolayısıyla aile himayesi altında olmayan bir kadın olarak, mecburen oyuncu kimliğini sırtlayan biri olduğu irdelenir.
Aynen Wilhelmin zamana aykırı tutumu ve tavırlarıyla, hayatı/nı eleştirmesiyle, hatta temel eğitimin mi yoksa işin/mesleğin mi insanın kaderini belirlediği sorgulanır.
Ve böylece Wilhelm ve Gülşen arasında, şimdiki günümüzde aslında pek/hiç çelişki sayılmayan, veya toplumun kimi kesimlerinde halen sayılan, bir aşkın niçin (o zamanlar)    imkansız olduğu anlatılır.
Goethe bu ikinci eseriyle 225 yıl önce, aydınlanma sürecinin başlamasına ivme vermiş olmakla kalmayıp, halen mevcut fikir ve değişimlere, ışık açmıştır.
Yukarıdaki şiir tüm romanın bir nevi atan kalbidir.
<end>

<start>
Aslında yalnız kar yağdı,
Sırası gelmemiş çiçeklerin,
Tüm çiçeklerin vakti vardı,
Tüm çiçeklerin vakti vardı,
Bizi sevindirmelerinin.
Güneşin bakışı aldatıyor
Işığı ılıman, yanlış.
Kırlangıç ise kandırıyor,
Kırlangıç ise kandırıyor,
Neden? Yalnız gelmiş.
Nasıl sevinsem tek başıma,
İlkbahar o kadar yakında? 
Oysa beraber gelsek var ya,
Oysa beraber gelsek var ya,
Anında yaz da burada.
Çeviri: Musa Aksoy
<end>

<start>
Nasıl şahane parlıyor
Doğa bana asılıyor! 
Güneş nasıl da ışıldıyor! 
Nasıl gülümsüyor koridor!
Onca çiçekler açıyor
Her bir daldan! 
Binlerce ses çıkıyor
Çalılar arasından.
Ve neşe ve ateş
Her bir bağırdan.
Ah Dünya, ah Güneş,
Ah Talih, ah Heyecan,
Ah Yar, ah Aşk,
Enfes, sanki altın,
Tan bulutu gibi hoş,
Kimi yalçın dağların.
Ne şahane kutsadın,
Yine körpe tarlayı-
Salkım çağıyla suladın
Tüm alem ve alayı!
Ah Sevgili, ah Gönlüm,
Nasıl seviyorum seni! 
Nasıl parlıyor gözün,
Nasıl seviyorsun beni!
Böyle sever Çayırkuşu,
Ötmeyi, alınca havayı,
Açarken şafak çiçekleri
Rayiha saçılır göğe, oynanır halayı.
Seni seviyorum işte böyle
Kaynayan kanla,
Delikanlı sende bana söyle,
Neşe ve Umutla,
Yepyeni şarkılara
Ve oyunlara kattığın şanla.
Mutlu ol daima,
Nasıl seversen sev beni.
1775
© Çeviri: Musa Aksoy
Bu şiir, Genç Goethe’nin 20’li yaşlarda Aydınlanma (Aufklärung)    Çağı arefesinde, “Fırtına&Arzu;” (Sturm&Drang;)    dönemi ezgilerinin yegane bir parçası, ilklerden, yalın ve taptaze şiirlerinden biridir.
<end>

<start>
Sabah bir kayanın tepesinde,
Hareketsiz, dalmıştım sisin derinine; 
Gri tonlu gergin bir tül vardı önümde,
Örtmüştü hepsini enine boyuna yine.
Bir Oğlan yaklaştı, sokuldu yanıbaşıma,
Dediki: Ey Arkadaş, nasıl da dik dik
Donmuşcasına bakarsın boş bir kumaşa? 
Boyamaya ve oynaştırmaya
Olan hevesini iyice yitirdin mi?
Döndüm kalfaya keza, ve düşündüm saklıca:
Kerata, bana ustalık mı taslıyor acaba!
Devamlı soluk ve avare kalmaksa amacın,
Dedi Oğlan, akıllıca birşey olamaz; 
Bak, sana hemen bir tablo yapayım,
Hoş bir manzara boyamasını öğreteyim biraz.
Ve dimdik uzattı işaret parmağını,
Gül gibi kırmızı ve narin,
Oldukça açılmış halının üzerine,
Başladı parmağıyla çizmeye.
En üste güzel bir güneşi olgun kıldı,
Muazzam parlamasıyla gözlerimi aldı,
Bulutların kenarlarını altın yaptı,
Işıkları aralarından daldıra daldıra saldı.
Sonra hafif ve nazik taçlarını boyadı,
Zinde canlanmış ağaçların, tepeleri silsile geçti,
Ardarda sırasıyla seçti, bomboş arkalarda; 
Aşağıları susuz bırakmadı,
Irmağı tamamen doğal yaptı,
Sırf güneşin ışıklarıyla pırıldarcasına,
Semadan derelere düşüp şarıldarcasına.
Ah, akarsuyun kıyılarında çiçekler açtı,
Ve orada, çayırda renkler vardı,
Altın ve Emay ve Erguvan ve bir de Yeşil,
Hepsi Zümrüt ve Yakut gibi, sanki değil!
Bunların üzerlerine ak ve pak göğü mineledi
Ve mavi dağları uzaktan uzağa,
Ki, büsbütün hayran ve tekrar yaratılmış gibi,
Bakakaldım kah Ressama, kah Tabloya.
Nasıl, dedi, kanıtladım sana di mi,
Bu sanattan gayet çok anladığımı; 
Ama asıl zorunu ilave edeceğim şimdi.
Sonra hemen sivri parmağının ucuyla
Ve muazzam titizlikle ormanda,	
Tam sınırında, güneşin ışıkları kuvvetle
Sarı topraktan geri çarptığı yerde 
En tatlı kızı çizdi,
Terbiyeli, zarif giyinmiş ve kuşanmış,
Al yanakları doru saçlarının altında,
Ve yanaklarının rengi
Ressamın parmağının ta kendisiydi.
Hey gidi Oğlan! bağırdım, hangi üstat
Seni okuluna aldı ki,
Böyle tabi ve o kadar da kıvrak
Başlar ve bitirirsin hepsini?
Ben böyle konuşurken, öteden koptu
Bir rüzgar ve zirveleri oynattı,
Nehirde tüm dalgaları karıştırdı,
Mükemmel kızın eşarpını doldurdu
Ve, hayretler içindeki beni daha da şaşırttı,
Kız başladı, ayağını kımıldatmaya,
Yürüdü gitti gelmeye, yaklaştı bize,
Başıboş hocayla oturduğum yere.
Artık şimdi herşey, ama herşey kaynaşırken,
Ağaçlar, ırmak ve çiçekler ve perde
Ve kibar ayağı, en tatlı Perinin,
İnanıyormusunuz, ben hala kayamın tepesinde
Put gibi sessiz ve sakin beklemekteyim?
Çeviren: Musa Aksoy
<end>

<start>
Salın gitsin inatcı firarı! 
Ona her nasihat beyhude; 
Hamarat fanide ısrarlı,
Hoş göç eder ebediyete.
Böylece beşeri kazanır zinde
Ardı ardına o körpe kudreti; 
Yalnız tabiat, asıl güvence,
Ancak o yaşatır ilelebeti.
Takdirinde çözülür yüce meali
Malum ikinci vatanımızın; 
Çünkü eski günler misali
Ezel kefil kılar ansızın.
Çeviri: Musa Aksoy
<end>

<start>
Gece yarısı, kestirirken, göğsümde nöbette
Sevgi dolu kalbim şen, aniden sabah olmuş gibi; 
Gün belirdi, bence kararmaktaydı elbette-
Nedir benim için, o kadar çok getireceği?
Yoktu ya! gayret ettiğim, ulaşmaya uğraştığım
Yalnız yanına varmaya, çektim geçtim bu kordan
Yakan saatte; birden öylece hoşlandı canım 
Şu serin akşamda! Değdi ve güzeldi sonradan.
Güneş battı, ve el ele birbirimize bağlı
Beraber selamladık nice rahmetli nuru,
Ve göz kamaştı, gözbebeğine dua bakışlı:
Doğudan, dilerim ki, döner gelir ruhu.
Gece yarısı, yıldızların eşliğinde
Şirin rüyanın eşiğinde, onun yattığı.
Ah Hülya! almaya hazır ol beni de! 
Nasıl olsan da, Hayat, iyisin bayağı.
Çeviri: Musa Aksoy
<end>

<start>
Seher indi semadan aşağı,
Artık tüm yakınlar uzak; 
Evvela yükselen ancak
Hoş ziyalı akşam yıldızı!
Herşey dolaşırken belirsize,
Sisler göğe doğru sızıyor; 
Koyu karanlıklarda derince
Dinlenirken göl zıtlar yansıyor.
Şimdi, arazinin doğusunda
Seziyorum Ayın şanını perdahıyla,
Narin meranın saçak dallarıysa
Şakalaşıyorlar sonrakı akında.
Oynaşan gölgelerin arasından
Titriyor Lunanın cazibesi Tan
Ve gözden dalıyor nem içeri
Serinliyor kalbin en dipleri.
Çeviri: Musa Aksoy
<end>

<start>
Niçin bize öylece nazar eğledin,
Geleceğimize karamsar baktığımız,
Sevdamıza, ferdi mutluluğumuza
Derman olarak yanaşmadığımız? 
Kader, neden kısmet eyledin o duyguları,
Birbirimizin yüreğini anımsadığımız,
Sık olmayan kalabalıklar ortasından
Asıl yakınlığımızı ha bire aradığımız?
Ah, binlerce insan bilmiyor ki,
Efkar dolu gezinirken, gönüllerini,
Gelgit salınıyorlar, ve koşuyorlar
Ümitsiz, umulmadık sakıncalara; 
Yakınıyorlar yine, hızlı sevinçlerin
Beklenmedik şafakları sökerlerken.
Sadece biz, çaresiz aziz ikimizin
Karşılıklı neşesi esirgeniyor sahiden.
Kendimizi anlamadan birbirimizi sevmek,
Ötekinde görmek hiç olmadığını,
Körpecik saadetin düşünü avlamak,
Sallanmak, rüya da olsa, her kabusta.
Mutlu, o ki abes bir hülya peşinde! 
Mutlu, o ki uyanması dahi batıl ola! 
Her an ve her bir bakış kudretle
Rüya ve azmi güçlendire kol kola.
Söyle, talih bize ne sunmak ister? 
Söyle, ferman nasıl bağlar daha beter? 
Aman, sen cana yakın zamanlarımda
Ya bacımdın, ya da kadınım hatırımda.
Hakikatimdeki her bir çehremi bilirdin,
Algılardın en şirin damarımın erliğini,
Tek bir bakışla okurdun sen ta içimi,
Sen, fani gözlerin nadir seçebildiğisin.
Ilım damlatırdın kızgın kanıma,
Düzeltirdin divane asi akımı,
Ve melek koynunda tırmanırdı
Yığılmış göğsüm yine semaya.
Gönlümü sihirli hafiflikte genç tutardın
Ve kimi zor günlerinde hazin aldatırdın.
Hangi Rahmetti o vuslata yakın,
Onun ayaklarına kapandığı zaman.
Bağrını seninkiyle kabardığını sezdi,
Gözlerinde kendini benzer seyretti,
Ve uyanışını bütün duygularının,
Ve sakinleştiğini, kaynayan kanının!
İşte tüm bunlardan uçan anı
Ancak şimdi hapis kalpte saklı,
Ezeli gerçeği ebedi aynı duyar içinde
Ve tazesi dönüşür böyle işkenceye.
Ruhumuz hep yarım gelir birbirimize,
En parlak günler bile ağarır gözümüzde.
Ne mutlu o kader ki, yalnız bir ıstırap,
Değiştiremeyecek ikimizi de ilelebet.
Çeviri: Musa Aksoy
<end>

<start>
Beyhude seninki, etkilemek için kalbini, 
Bir kızın kucağını altınla doldurmak; 
Kendine yetiştir aşkın meyvelerini,
Ki tadabilesin onları su gibi berrak.
Altın ancak yığınların oylarına değer,
Ama tek bir kalbi kazanamaz da.
Sen ki bir kız almak istersen eğer,
Git ve ver kendini, onun için ona.
Seni hiçbir bağ sarmayacaksa kutsal,
Ey Delikanlı, sımsıkı sık kendini! 
Beşer hür yaşarken davranır uysal,
Ama yinede özgür olmayabilir fani.
Kendini sadece Birine yak yar; 
Ve yüreği aşkla doluysa eğer,
Bırak şefkat örsün seni dapdar,
Vefa sarmasın istiyorsan meğer.
Sez, Delikanlı, ve hemen ardından seç
Bir Kız kendine, ki o da seçesin seni,
Gönlü güzel olsun, ötesinden vazgeç,
Ve seversin sende, ben gibi kendini.
Ben, ki anlarım bu sanattan inan,
Kendime bir çocuk beğendim,
Şimdi en güzel evlilik mutuna varan
Rahmeti eksik sadece rabbimin.
Revamdan başka derdi yok,
Ancak bana güzel görünmekle meşgul,
Yalnız yanımda sevecen, hem de çok,
Ve kibarca başkaları önünde kul.
Aşkımıza zaman zarar vermesin diye,
Aciz olan tarafa hiçbir hak tanımaz,
Ve lütfü daima merhamet dilesiye,
Ben de daima minnettar kalırım biraz.
Ben kanaatkarım ve hoşlanırım
Hemen, bana tatlıca gülümserse,
Masada sevgilinin ayaklarını
Kendilerininkine sehpa ederse.
Yanağından ısırdığı elmayı,
İçtiği bardağı, bana uzatırsa,
Ve yarım çalınmış buselerle
Başkalarına kapalı göğsünü açarsa.
Ve sessiz, muhabbet dolu saatlerde
Benimle beraber aşktan bahsederse
O dudakların sohbetini isterim de,
Aptalca, öpmekte diretmem nedense.
Nasıl da bir akıl, onu capcanlı kılan, 
Ender bir cazibeyle dolar! 
O fevkalade birisi, ve kaybolur an
Ancak, beni sevdiğinde çağ atlar.
Saygı beni ayaklarına doğru atar,
Hasret kendimi bağrına basar.
Bak, Delikanlı! Böyle tadını çıkar,
Akıllı ol ve ara bul, o duygu var.
Ölüm yolu yanından geçerken
Seni İngiliz türküsüne taşır,
Cennetin mutluluğuna ererken,
Sıratı hissetmezsin, o an’laşır.
Dornburg, Eylül 1828
Çeviri: Musa Aksoy
<end>

<start>
Yüreğim hopluyordu, hızlıca atın üstünde! 
Oluşmuştu düşünüldüğü gibiydi. 
Akşam dünyayı beşikte sallıyordu, 
Dağlarda gece asılıyordu; 
Sis elbisesinde meşe dikilmişti bile 
Üstüste yığılmış bir dev, orada, 
Karanlıkta çalılar arasından 
Yüz siyah gözlerle baktığında.
Seni gördüm, ve ılıman neşe 
Tatlımsı bakıştan üzerime döküldü; 
Kalbim tümüyle senin yanındaydı, 
Her bir nefesim senin için. 
Pembe renkli bir bahar havası 
Hoş yüzü sardı, 
Ve bana şefkat, ah Tanrılar! 
Umdumki, haketmeseydim!
Ay bir bulut tümseğinden 
Rayihadan tütsüyordu, 
Rüzgarlar sallıyordu sakin kanatları, 
Kulaklarımda korkunç uğulduyordu; 
Gece binlerce canavar yarattı, 
Ama cüretim körpe ve şendi: 
Damarlarımda öyle bir ateş! 
Yüreğimde öyle bir kor!
Fakat, ah, şafakla beraber 
Ayrılık kalbimi daralttı: 
Buselerinde nasılda bir sevinç! 
Gözlerinde nasılda bir hüzün! 
Yürüdüm, sen dikiliyordun boynun eğik 
Ve ardımdan baktın yaş, yaş: 
Ve genede, nasıl bir mutluluk, sevilmek! 
Ve sevmek, Tanrılar, öyle bir mutluluk!
Çeviri: Musa Aksoy
<end>

<start>
Pazarda dolaşıyorum
Kalabalıklar arasında,
Ve Dilbere rastlıyorum
Umumun tam ortasında; 
Yürürüm ileriye, peşim sıra gelir hemen,
Sanki gölgem olur karşıdan; 
Elbet hiç kimse farkedemez bizi, resmen
Birlikte kaynaşırız karışmadan.
‚İhtiyar, yetmedi de, hatta! 
Israrla Kızdan bahsedersin! 
O sürmeli genç hayatta,
Ömre bedel inat eden sensin.
Şimdi hangisi gününü ballandırıyor? 
Haydi, apaçık söyle.’
Ah bakın, beni nasıl saf selamlıyor.
İşte sabit esas öyle.
Çeviri: Musa Aksoy
<end>

<start>
Seni kokulariyle okşamak için,
Artırmak için sevincini,
Sayısız güller goncalanırken
Alevler içinde yakmalı içini.
Bana baştanbaşa bir dünya gerek
Bir şişeceğim olması için
İçinde kokular ölümsüz kalan
Parmakların kadar ince ve narin.
Bir dünya ki hayat coşkunluğundan
Taşıp kabaran arzularla
Bir ceza olmuş bülbüllerin
Sevgilerine, şarkılarına.
Bu acı azap mı vermeli bize.
O iken artıran neşemizi.
Mahveden, ruhlar değil mi, binlerce,
Timur'un şanını, ülkesini.
Çeviri: Selâhattin BATU
<end>

<start>
Yürüyorum kırda sessiz, yabanıl
Elimde tüfek sürüne sürüne; 
Gözlerimde senin ışıklı yüzün,
Tatlı hayalin gülümsemede.
Gezmedesin sen şimdi, sevimli
Kırlar içinde vadilerde; 
Ah, benim uçup giden hayalim
Bilmem görünür mü sana bir kere?
Görünür mü yaslı gamlar içinde
Diyar diyar gezen bu hayal sana? 
Yanında ayrı düştüğü için
Yürür giderken ufuktan ufka.
Yalnız seni kurar, seni görürüm
Yüzün sanırım bakınca aya
Bir sessiz güven kaplar içimi
Ah, bilmem ki ne hal oldu bana?
Çeviri: Selâhattin BATU
<end>

<start>
Ah, o yattığın yumuşak yastıkta
Şöyle kulak ver bana rüyanda,
Başucunda çaldığım şarkıyla
Uyu rahatça, ne istersin daha?
Başucunda çaldığım şarkıyla
Gökteki yığın yığın yıldızlar
Ölümsüz duyguyu mutlulamada; 
Uyu rahatça, ne istersin daha?
Ölümsüz duyguyu mutlulamada
Yeryüzündeki gürültülerden
Yüceltmede beni gökler katına; 
Uyu rahatça, ne istersin daha?
Yeryüzündeki gürültülerden
Ayırırsın beni çok uzaklara
Bağlarsın beni o serinliğe
Uyu rahatça, ne istersin daha?
Bağlarsın beni o serinliğe
Şöyle kulak verip bana rüyanda,
Ah, o yattığın yumuşak yastıkta
Uyu rahatça, ne istersin daha?
Çeviri: Selâhattin BATU
<end>

<start>
Sen ki göklerden gelensin
Bütün ferahı, acıyı dindirensin,
Kat kat kederli olana
Kat kat sevinç veresin,
Ah, bıktım artık sürüklenmekten! 
Bütün bu acılar, sevinçler niye? 
Ey tatlı sükûn,
Gel, ah, gel artık göğsüme!
Çeviri: Selâhattin BATU
<end>

<start>
Eğer o eski
Mübarek Tanrı,
Devrilip dönen
Bulutlar üstünden
Mutlu şimşekler
Serperse yere; 
Kalbimde çocuksu
Bir bağ ve korku,
Öperim sarılıp
Eteklerini.
Çünkü bir insan
Mutlu Tanrılarla
Ölçmesin kendini.
Kalkıp yerinden
Değerse başıyla
Yıldızlı göklere,
Kurtulur ayağı
Bastığı topraktan
Eğlenir yel, bulut
Bu hevesiyle.
Fakat o, kemiği
Etiyle yiğitçe,
Durarak basarsa
Bu sağlam yapılı
Dünyanın böğrüne; 
Yetişmez o zaman
Benzetmek kendini
Bir asma dalına
Yahut meşeye
Nedir ayıran
Tanrıyı kişiden? 
Sayısız dalgalar,
Durmadan değişen,
Ölümsüz bir akış:
Bir dalga kaldırır,
Bir dalga yok eder
Ve bizi batırır.
Küçücük bir çember
Sınırlar bu ömrü.
Sayısız nesiller
Durmadan dizilir
Daima var olan
Bu sonsuz zincire.
Çeviri: Selâhattin BATU
<end>

<start>
Geceyarısında, dalınca uykularına insanlar,
Gösterir bize yüzünü ay
Ve yıldız ışıklarını
Dolanır, şarkılar söyleriz
Ve bu anlarda ancak severek dansederiz.
Geceyarısında, dalınca uykularına insanlar,
Çayırlarda, su çiçeklerinin yanında
Ararız yerimizi biz
Dolanır, şarkılar söyleriz
Ve dansını ederiz bir rüyanın.
Çeviri: Oğuz AKALIN
<end>

<start>
Kimseye değil bunu, bilgelere söyle
Çünkü alay eder kalabalık durmadan; 
Övmek istediğim de hayatla dolu
Bir alev ölümüyle yanmaya hasret duyan.
Sana varlık veren, senin varlık verdiğin
O serin sevgi gecelerinde,
Mumlar aydınlatınca odayı, sessizce
Bir yabancı duygu çöker üstüne.
Örtünüp kalmazsın sen de o zaman
Koyu gölgesinde karanlığın.
En yüce maksatla birleşmek için
yeni bir istekle dolar varlığın.
Ve hiçbir uzaklık güç gelmez sana
Uçarak ve bağlı, gelir koşarak
içinde ışığa duyduğun hasretle
Ölürsün, ey kelebek, sen de yanarak!
Ama duymadığın müddetçe bunu,
Bu öl ve ol'u her gün içinde,
Bil ki bir kara konuksun yalnız
Sen de karanlık dünya yüzünde.
Çeviri: Selahattin Batu
<end>

<start>
Eskiden derdim ki; 
İnsanın başına gelebilecek en kötü şey,
Bir gün ‘yapayalnız kalmasıdır’.
Öğrendim ki; 
Hayatta insanın başına gelebilecek en kötü şey:
...‘Yapayalnız hissetmesine neden olan insanlarla yaşamasıdır.’
<end>

<start>
Saklaması zor olan nedir? Ateş! 
Gündüz dumanı ele verir,
Gece alevi o canavarı.
Ayrıca aşktır bir de saklanması zor olan:
Her ne kadar sakin gibi görünse de,
Pek kolay okunur gözlerden.
En zoru ise bir şiiri saklamaktır:
İnsan meziyetlerini göstermeden edemez.
(Doğu-Batı Divanı-Ötüken-s.176)
<end>

<start>
Çayırda bir menekşe açmıştı
Öylecene boynunu bükmüş ve kimseciklerin bilmediği; 
Bir menekşecik,sevimli mi sevimli.
Derken genç bir çoban kız geldi,
Hafif adımlarla ve neşeli mi neşeli,
Ta oralardan,oralardan
Çayıra ve şarkılar söyledi.
Ah,diye düşündü menekşe,
Doğadaki en güzel çiçek olsaydım keşke,
Ah,yalnızca kısacık bir an boyunca,
Ta ki şu sevgili beni kopartsın
Ve iyice göğsüne bastırsın! 
Ah,yalnızca,evet yalnızca
Bir çeyrek saat boyunca!
Gelgelim,ah,ne yazık! Genç kız geldi
Ve ona hiç dikkat bile etmedi,
Ezdi ayağının altında zavallı menekşeyi.
O ise yere yığılıp öldü ve bir de sevindi ölürken; 
Ve ölüyorsam eğer şimdi,yine de onun elinden,
Onun elinden,onun elinden,
Ayrılmadan ayaklarının dibinden.
<end>

<start>
I
Kıvançtır sanat, sevinç kaynağıdır,
Fırtınada alev alev tutuşur,
Işığı, aydınlatır mavi göğü,
Sanat görkemidir tüm insanlığın
Gözlerindeki kıvılcımdır halkın,
Tanrının alnındaki yıldız gibi.
Bir şarkıdır sanat, eşsiz bir ezgi! 
Gönendirir barışçı yürekleri,
Erkekler kadınlarına fısıldar,
Ağaçlara doğru yükselir kentten,
Bütün insanlar hep bir ağızdan,
Uyum içinde o şarkıyı söyler.
Sanat; insanlığın düşüncesi! 
Kırar prangaları, zincirleri,
O tatlı diliyle ele geçirir,
Onundur Tibet, onundur Ren nehri.
Sanat özgür kılar köle halkları,
Özgür halkları ise devleştirir.
II
Ey güzel ülkem,yenilmez Fransa! 
O güzel ezgili şarkını söyle! 
Şarkını söyle ve gökyüzüne bak! 
Sevinç dolu, derinden gelen sesin,
Umududur bütün bu yeryüzünün
Kardeşliğin halkı, ey soylu halk!
Güzel halkım şarkını sabaha söyle! 
Akşam olunca bir daha söyle! 
Bilirsin ışıldar işleyen demir,
Aldırma geçmekte olan yüzyıla,
Aşkın şarkısını söyle yüksek sesle,
Ve özgürlüğün şarkısını haykır!
Şarkısını söyle kutsal İtalya'nın,
Toprağa gömülen şu Polonya'nın,
Yüreği kan ağlıyor Napoli'nin,
Macaristan can çekişiyor bak! 
Dinleyin zorbalar, şarkı söylüyor halk
Aslanın kükreyişini dinleyin!
Çeviren: Tozan ALKAN
<end>

<start>
Açmayın yüzünü ölünün
O üstünde yatıyor şimdi
Vakitsiz solmuş gülünün
Ağlatmayın kızını ölünün
Melekler kalıbını alıyor şimdi
Kanatları yolunmuş dilinin
Silmeyin izini ölünün
Melekler kalıbını alıyor şimdi
Üstüne serilecek halının
Çalmayın sazını ölünün
O bütün notaları unuttu şimdi
Tılsımı bozuldu elinin
İri kanatlı kuşlar götürdü yazını ölünün
O sonsuza bakan bir başak gibi
Kilidi sökülmüş yolunun
<end>

<start>
Dön
Arkanı dönme yüzünü dön bana
Aştan, ekmekten, sudan ziyade
Muhtacım sana
Beni bu dünyaya
Niçin saldığının farkındayım.
Önce
Bezm-i elest'te yüzleştin ruhumla
Sonrası mühürlü bir damla
Toprak, su, ritim ve nur
Baştan sona evrensel bir mâcera
Hâlime güldüğünün farkındayım.
İrinli
Bir çıban gibi sürdürürken varlığımı 
İçimde senin aşk tohumun yeşerdi 
Çimdikleyip deştin çıbanımı 
Anladım noksan yanımı 
Yüreğimin sağaldığının farkındayım.
Yakam
Her zaman senin elinde
Çimdikle, çimdikle, daha çimdikle
Sana mezmurlarımı okuyayım içtenlikle
Bırakma yakamı ey sevgili
Karanlık sislerin, bulutların
Dağıldığının farkındayım.
Temiz
Tertemiz bir kaynaktan içiyorum şimdi
Has güzelliklere adadım gözlerimi
Gönlüm helâl çiçeklerden balözü toplar
Kanatlarım olmuş sevgi
Kefenim sırtımdaymış.
Yanımda taşıyormuşum tabutumu
Kırmışım nefs denen putumu
Bu bir kusur mu
Ölümün peşimden geldiğinin farkındayım.
Olsun
Takdirî ilâhî neyse o olsun 
Alıştık ateşe, yağmura, kara 
Büyük depremlere, acılara 
Düşlerin parça parça 
Öldüğünün farkındayım.
Ey sevgili
Gücümle orantılı olmayan yükü
Yüklersen omuzlarıma, taşıyamam
Kalbi dirilten aşkı ise
Hiç eksik etme benden
Hürriyetsiz yaşarım da
Aşksız yaşıyamam
Aklımdan geçenleri teşhirden çok korkarım
Kendim için saklanm
Ama senin ey sevgili,
Her şeyi bildiğinin farkındayım.
Bahaeddin KARAKOÇ  – (Aşk Mektupları- Dolunay Yay. 1999 – Ankara)
<end>

<start>
Görkemli geçmişime nice yasaklar koyup,
Bizden görünenler kesti benim en gür dallarımı.
Dört duvar ortasında acıdan anıt yüzüm; 
Ben eskiden böyle kuru bir ağaç değildim! ...
Yokluk kılıç kuşanamazdı benim toprağımda,
Tuttuğum altın olurdu ellerimde çil çil
Ve her selâmım bir ülkeyi beslerdi tekmil; 
Gözüm tok, gönlüm tok, hiç aç değildim.
Sipahiler uçururdum seferlerden seferlere,
Demezlerdi Asya neresi, Avrupa nere? 
İnsanlığı benden öğrenirdi palazlanan her kefere; 
Şimdiki gibi Batı’ya muhtaç değildim! ...
Elçiler yığılırlar, yüz sürerlerdi eşiğime,
Ufuklar açılırdı, sesime, ışığıma.
Besmeleyle su verilmiş bir çelik kılıçtım ben; 
Teneke değildim, saç değildim! ...
Tuna, Sakarya kadar Türk’tü; Fırat kadar Türk; 
Kılıç tutan iki kolumdu Kırım’la, Kerkük! 
Kestiler, acıdan sarhoşum şimdi kör-kütük; 
Kendi derdime bile ilaç değilim! ...
Estergon Kalesi bre aman su başı durak,
Git bulut üstümden, git de Vardar Ovası’na bak! 
Ne aşklar yaşamıştır orda yürek; 
Hilâldim her yerde, hiç haç değildim! ...
Dün er gibi savaşırlardı başı örtülü kızlarımız,
Bu gün cıscıbıllar, şimdi hepsi birer yalancı yıldız.
Ne ezgiler bizim ezgimiz, ne ağızlar bizim ağzımız; 
Has ekmektim, baldım, bulamaç değildim! …
Düşmüşüm çemberine ateşin, yağmurun, karın
Kokularıyla yaşıyorum şimdi o eski baharların.
Sür git önüme çıkan haçlı akbabaların; 
Önlerinden kaçacak keklik, turaç değildim! ...
Baş benim başımdı, eller benim ellerimdi
Çağlara hükmeden medeniyetimin mayası adaletti, dindi.
Pis uğurlar yüzünden toprağımın bereketi tükendi; 
Ben eskiden böyle yoz-kıraç değildim! ...
Şimdi garip çocuklarım yaban ellerinde iş ararlar,
Kiliselerin gölgelerinde ezik ve sürgün yaşarlar.
El uşaklarıysa her gün bir kökümü daha koparırlar; 
Eyvah ki eyvah, ben eskiden böyle dalaç değildim! ...
Bahaeddin KARAKOÇ (İlkyazda – Haziran 1984)
<end>

<start>
Hep beni gözetmiş, hep beni kurmuş
Belli ki bendeki “ben”i tanıyor…
Yazgımla oynarken saklanıp durmuş
Yüzü yeni yeni aydınlanıyor.
Uçuruma itmiş, kırmamış beni
Düzlüğe çıkarıp sınamış beni
Konuşurken dudakları kanıyor.
Tebessümü bahar, kalbi hazine
Kokusunu alan düşler izine…
Ruhum sunacağı saf iksirinde.
Sesi ufuklarda bir uçan geyik
Varır varır toslar ses duvarına.
Gözleri telveden bir çift üveyik
Tünemiş sabahın beyaz zarına.
Batık bir gemiyi söker serçeler
Su yüzüne tek tek çıkar parçalar
Benimse her parçam intizarına.
Beni yüreğimden vurdu O ışık
Son kirim de çıktı, hazırım artık!
O, hâlâ benimle oyun peşinde…
Bahaeddin KARAKOÇ (Ay Şafağı Çok Çiçek –Beyan Yay. İstanbul / 1998)
<end>

<start>
Hayat bir bıçak sırtı yanarken gök ekinler
Tonlarca ağırlıkta çelikten silindirler
Buruşukluk bırakmaz,ütüler gökyüzünü
Kirpi kulaklı toprak yağmur sesini dinler
Söylerse yürek söyler sözlerin en düzünü
Umudun memesine bir dokunsun dudağın
Sular kabarcıklanır,ateşi çıkar dağın
Şimşek parıltıları ufuklarda kol gezer
Bu nasıl bir sevda ki kurur dilin damağın
Her kuş senin resmini kendi gönlüne çizer
Kime sorsam diyor ki,yitiğini kendin bul
Düşsüz-duvarsız kaldım,öteler uğul uğul
Bilmem nasıl kapanır aradaki uçurum
Gözlerimde gezinir yol şaşmış bir karadul
Tütsüle toprağımı benim ince yağmurum
Çadırımın üstüne tıpır tıpır düştükçe
Yer-gök çiçeğe durur çocuklar gülüştükçe
Yalnızlığı unutur,içimde çoğalırım
En acılı aşklar da bal olur bölüştükçe
Azığım aşk olmasa kör yollarda kalırım
Emi-alba parfümü egzotik bir rüyâdır
Birleşimi lavanta,menekşe ve fulyadır
Gökkuşağıyla yansır güzelim saçlarına
Biraz sır,biraz cezbe,biraz malihülyâdır
Asılır damla damla ince dal uçlarına
Gece ay ışığında gölge aslını aşar
Duman dağılıp gider,dağ yine dağca yaşar
Kutsarım toprağımın kumunu çakılını
Bir nehir yatağından nasıl fırlayıp taşar
Bu şiirle öğrendim nasılın nasılını
Çalgımın adı güzdür,dinlettiğim resital
Meyve ağır basmazsa hiç eğik durur mu dal
Vurgun yemiş gibiyim göç yolu üzerinde
Med ve cezir uyumlu sulara saldım sandal
Söz kıtlığı olur mu pişmiş bir sözerinde
Kesin tahammülüm yok bahaneye ve cenge
Ne zaman bir ah çeksem o an bozulur denge
Lâl olur ağzım/dilim hepten kurak düşerim
Kapılırım evreni ırgalayan ahenge
Canânın kapısında cana ırak düşerim
Ne zaman gökyüzünü okusa bir müneccim
Ne memurluk isterim ne de o biçim tecim
Kendimi bir denizin abisinde bulurum
Güzel bir sese karşı çıra gibidir içim
Umudum,bereketim,nerdesin ey yağmurum?
Kapım-pencerem açık,kucağım seni bekler
Dilimi ve gönlümü senin adın bezekler
Saklandığın bulutun arkasından çıkta gel
Kışa hazırlanmakta bütün börtü-böcekler
Engel koyan utansın,her engeli yıkta gel
Yazdan güze geçişin hüznüdür duyduklarım
Seni hayâl ederim,adak oruç tutarım
Gönül kabullenmiyor köşesiz sığlıkları
Sensiz her yer karanlık,sensiz her şeyler yarım
Gittikçe sıklaşıyor kuşların çığlıkları
Ey sevgili,şiirin  solmayan gül demeti,
Bir can sana âşıksa dillendirmez nikbeti
Kaptırır perçemini en delişmen akışa
Şimdi seninle seni çağırmamın hikmeti
Nakkâşını bulanlar takılır mı nakışa?
Bir nehir yatağından taşınca böyle taşar
Cins atlar yarışlarda koşunca böyle koşar
Yeryüzü ve gökyüzü,hepsi benim özümde
Hiç özünden ağlar mı ısmarlanmış nevhager? 
Saf aşkla yaşarım ki,katkı yoktur tözümde
Haset yüreksizlerin kapalı kafesidir
Göklerin gürlemesi bir muştunun sesidir
Gözlerini oyarım kim eğri baksa sana
Sözüm bir âyet değil salt şair nefesidir
Ateş olan sözleri yine söylettin bana
<end>

<start>
- Yurt bahçemizde en güzel çiçekleri yetiştiren, gerçek bahçıvan Saygıdeğer Öğretmenlerimize selâm ve sevgi ile...
Işığım gül aydınlığı, ya da çiğdem,
Ben toprağı yeni yaran bir kardelenim.
Diyelim bir yerde zaman aksadı,
Araya sen girersin öğretmenim…
Nereye bak dersen, oraya bakarım ben,
Işık sularında akçakavak misâli uzayıp giden benim.
Diyelim bir yerde hızım kesildi,
Yetişir elimden sen tutarsın öğretmenim…
“Tahtaya kalk! ” dersin, hemen kalkarım; 
“Anlat! ” dersin, ben anlatır giderim.
Nerede yanılsam yağmurun keser yolumu,
Yanlışımı hep sen düzeltirsin öğretmenim…
Düşüp bir kuşun, bir kelebeğin peşine,
Uzaklara, çook uzaklara gittiğim olur benim.
Ne zaman başımı sert bir yere çarpsam,
İlk üzülen sen olursun öğretmenim…
Gökyüzü karatahta, yıldızlar harf ve rakam; 
Parmaklarını tebeşir yapıp yazan benim.
Elimin yetişemediği yerlere,
Beni sen yükseltirsin öğretmenim…
Alfabeye başladığım günden beri,
Durmadan ağaç, kuş, çiçek resimleri çizerim.
Hangi işi başarsam yüz akıyla ben,
Sevinen sen olursun öğretmenim…
Vatanı, milleti, bayrağı sevmeyi,
Daha çiğdem hâlindeyken senden öğrendim.
Ne zaman bir yerim kesilip kanamışsa,
Yüreğinle sarıverdin öğretmenim…
Barışın, kardeşliğin kutsal güzelliğini
Ve sevginin bir ibadet olduğunu tekrarlamasan da bilirim.
Benim haritamı sen çizdin, sen şekil verdin bana; 
Ben, senin eserinim öğretmenim…
Ben, kendi uygarlığımın en geniş tarlasında
Yarınlara gülümseyen, daha bir gök ekinim.
Dost bulutları sağıyorsun üstüme,
Benim yüreğim kabarıyor öğretmenim.
Gün ışır, ben ışırım doruk doruk; 
Sarmaşıklar gibi çoğalıp giden benim.
Senin sesin ufuklarda yankılanır durur,
Ben, senin eserinim öğretmenim...
<end>

<start>
Sürdüm, ektim, yetirdim; ürün tarlada kaldı, 
Elimde bir avuççuk çöpüm yok, samanım yok.
Fırtınalı bir ömrün kıyısına yaklaştım, 
Firardaki huzuru, bulmaya gümanım yok.
Umutsuzluk mu, asla; umudum dağlar ardı, 
Uçurumlar yuvamdır, kimseye amanım yok.
Nerde uçarı pembe, filiz yeşili, mavi? 
Tüm renkler grileşti, seçmeye dermanım yok.
Dünya bir süslü otağ, göç zamanıysa selek; 
Neyliyeyim otağı, içinde mihmanım yok.
Bir fasıl geç diyorlar, benimse sesim kırık, 
Ney'im yok-kavalım yok, tar'ım yok, kemanım yok.
Aşk akkora cevirdi, yaktığı yüreğimi, 
Pişmekten esrik düştüm, külüm ve dumanım yok.
Sevgilim, bütün varım adına ipotekli, 
KARAKOÇ der, gaflette geçecek zamanım yok! ...
Bahaeddin KARAKOÇ (Ihlamurlar Çiçek Açtığı Zaman / Ay Işığında Serenatlar – Sıla Kitapları – İstanbul / 2001)
<end>

<start>
Ağyârın ağzından duydum yârin geleceğini
Vakit geceydi, karanlıktı, yapış yapıştı
Yârin ayaklarına taş değmesin diye gelirken
Bütün uyku kuşlarını azad ettim
Geceye ay oldum ben...
Gül bahçelerinde demlenmiş meltemleri çağırdım
Gülsuyuyla yıkadım ufukları
Gözcüler bıraktım kapılara
Yük hangi yöne ağdırsa ağırlığıyla
Öte yöne tay oldum ben...
Gene bir müjdeyle kör kütük sarhoş oldum
Gene her kadehteki şarap yârin adı
İçtikçe çözüldüm, sabrım kalmadı
Fırlamak üzere ok olan canım
Hasretle gerilmiş bir yay oldum ben...
Uzaktan geçip gidiyor kervân uzaktan
Belki/ler eğiriyorum ince ince
Birisi dese ki işte o geldi
Ne kadar kızıl bakır gece varsa
Hepsine o anda kalay olurdum ben...
Nasıl gireceğim artık konuğu gelmeyen eve
Helâl sofralar donatan gönlüme ne diyeceğim
Yol kenarlarına dizilmiş ağaçlara
Yalnızlığın hangi rengini  giydireceğim? 
Kurban kimliğimle pay pay oldum ben...
Diyelim ağyâr zevk için yalan söyledi
Sanki yâr bilmiyor muydu beklediğimi? 
Kokusu vurup geçti, kendi gelmedi
Gün doğacak, düğün gecemizse yaralı
Yine ele güne rüsvay oldum ben...
10.1.1988
<end>

<start>
Tekmesiyle şişinene iflah olmaz katır derim 
Durmadan yemin edene her sözünüz kıtır derim.
Gönül ehli hâle bakar, dili tek reçete bilmez; 
İnsan, gönlüyle insandır, her gönül bir yatır derim.
Güle serenatlar yapmak bülbülün bir ibâdeti, 
Ben de olsam dikenini yüreğime batır derim.
Her gün dostun kapısında gören benden sebep sorar 
En öncelikli sebebim evvel - âhir hatır derim.
Bir dost sınamaya kalksa boynumu önünde görür 
Amaç et ile kemikse işte sana satır derim.
Ölüm meleği koluma yâr gibi girerse bir gün 
Yol azığım hazır durur, al terkine götür derim.
Yaradan bilir özümü, hiç esirgemem sözümü 
Bedeli ölüm olsa da sözümü şen-şatır derim…
Bahaeddin KARAKOÇ  (Sürgün Vezirin Aşk Neşideleri – Dolunay Yay. 2005 / Ankara)
<end>

<start>
Hava-kara-deniz, öyle bir üçgen kurmuşum 
Ve üçgenin merkezine kendim oturmuşum 
Üzerime bir hüznün kara çadırı çökmüş 
Çınar duldada kalan son yaprağı da dökmüş
Enginlere yağmur, yükseklere kar yağıyor 
Gecesi - gündüzü yok, hep bir karar yağıyor.
Bırakmış üzerime sularını savaklar 
Çıldırdı-çıldıracak bütün çıplak kavaklar 
Denizdeki dalgalar sanki ayran dövüyor 
Köpürttükçe suları celâlini övüyor 
Gök karnında olanı boşaltıyor aşağı 
Kim bulup kaldıracak dolu vurmuş başağı?
Yüzmem yok, uçmak bilmem, doğuştan karalıyım 
Üçgenin merkezinde seninle çıralıyım 
Dolunun düşürdüğü başak benim sevgili, 
Beline kuşandığın kuşak benim, sevgili 
Ne bir uçakta pilot, ne gemide kaptanım 
Aşkınla desenlenen bir özge gülâbdanım.
Mevsim umurumda mı, bana hep bir gül bırak 
Sormadığın günlerde ne hâldeyim iyi bak 
Uzaktan geçen kuşlar konmuyor pencereme 
Sensiz bir gün yaşamak en ağır bir cereme 
Seni bulduğum yerde kendimi yitiririm 
Benden bir çiçek iste, bir bahçe getiririm.
Gece gökte ay yoktu, gündüz oldu güneş yok 
Ayrılık ateşini katlayacak ateş yok 
Kaç gündür görmüyorum sancağını-tuğunu 
Gönlüme anlatamam bu ani yokluğunu 
Enginlere yağmur, yükseklere kar yağıyor 
Zaman yüreğime deli acılar sağıyor.
Ben seni düşünürken birden bir geyik meler 
Garip kuşlar uçuşur, develeşir tepeler 
Karalar daha kara, kırmızılar da öyle 
Bunlar sanrı değilse adını kendin söyle 
Türkülerim ıslanır yağmuru eme eme 
Kıyısız bir denizde dünya çöker enseme.
Havalar o kadar bozdu ki çok üşüyorum 
Her zaman, her yerde ülkümle örtüşüyorum 
Ben senin Yusuf un olmuşum aşkla bilece 
Her yazıtta seni okuyorum hece hece 
Ey yiğit yüreğimin en mukaddes cevşeni, 
Yılanlı kuyulardan artık çek çıkar beni! ...
Bahaeddin KARAKOÇ  (Ben Senin Yusuf’un Olmuşum - Dolunay Yayınları, Nisan 2006 / ANKARA)
<end>

<start>
Er veya geç bütün tavanlar çöker,
Taban çökmez ama her yükü çeker.
Hesap görülmeden defter kapanmaz,
Elbet bir gün biri çıkını döker.
<end>

<start>
Başımı derde sokma, benden uzak dur! 
Her tan ağartısı seninle uyanamam. 
Gökçül bir yalnızlığı kucaklamışım, 
Başkasıyla bölüşmeye dayanamam; 
Sen benim gözlerime uzaktan bak dur…
Sesin unuttuğum eski bir yağmur, 
Bir tüfek kayışı gibi boynuma geçen... 
Bense bütün tünelleri aklamışım 
Tekrarlar çıkmazına girerken tren 
Sen de bir düş gülü gibi ap-ak dur…
Tekne değişse de hamur eski hamur, 
Kar tanesi gibi iniyorum yitik bir gezegene, 
Belki de yüreğimi hep sana adamışım 
Her gün, her hafta, her ay, her sene 
Yalancı aynalara kurak dur…
Ballaşa ballaşa bir sevgi domurur
Dinç yüreklerinde sabah çalgılarının,
Karanlık duvarını ben böyle aşmışım
Ezgisini dinleyi dinleyi bir bozkırın
Sen görkemli hayâlimde yaprak yaprak dur.
Bahar kokusuna uçan bir çift kumrudur 
Ellerin, her zaman gözlerimin önünden geçer, 
Gökçül bir coşkuyla kucaklamışım 
Her tan ağartısı kapımı taze bir hayat açar 
Sen hep uzaktan bir ışık yak dur...
Bahaeddin KARAKOÇ (Kar Sesi – Ocak Yay. Ankara – 1983)
<end>

<start>
'Az bekle' demeye utanırım 
'Biraz daha…' sözü beni öldürür 
'Hele kalsın…' demek ipe un sermek 
Olacak anında olsun derim 
Yüzümü yapacağım iş değil 
Yaptığım iş güldürür.
'Şu olursa..' diye bir şartım olmaz 
Görücü beklemek temelden sakat 
Aşktan başka elimde kartım olmaz 
Her 'acaba? ' girişime barikat 
Yalanlar, yanlışlar harmanlandıkça 
Felç olur hakikat.
'Şunu da isterim..' bir dayatmadır
Ve süresiz bir erteleme
Boşlukta kalan zamanı, zamandan saymam
'Çam sakızı çoban armağanı'
Süte incir sütü damıtırsın, olur teleme
Aşkla taçlanmayan imanı
İmandan saymam.
'Kim demiş, ne demiş, niçin demiş
Nerede, ne zaman ve nasıl? '
Sen cevap beklerken kervan göçüp gider
Kaybeden sen olursun her fasıl
Askıya aldığın süreç
Geriye doğru sayan bir süre olur
Ve çağın geçip gider.
Ey çağı hiç geçmeyen sevgili, 
Her mola biraz daha geciktirir vuslatı 
Benim acelem var, imtihandayım 
Sevdalıyım, tez canlıyım 
Ayaklarımın altından yer kayıyor 
Başımın üstünden gök-çatı.
Yeryüzü, gökyüzü hareket eder 
Sular, bulutlar ve yıldızlar 
Rüzgârın kendisi harekettir 
Yatarım-kalkarım bir yanım sızlar 
Kuş yanım uçar gider 
Bende kalanın hepsi sensin 
Her sevgi bir berekettir…
Bahaeddin KARKOÇ (Aşk Mektupları - Dolunay Yay. 1999 / Ankara)
<end>

<start>
- Saygıdeğer Üstad'ımızın henüz mürekkebi kurumamış bir şiirini, ilk kez ANTOLOJİ okurları için yayınlıyoruz...
ben bir ardıç ağacıyım şu tepenin açığında
yanarım, üşürüm, kimseciklerin haberi olmaz
gölgeme sığınanlar yaz sıcaklarında
kışın iyi niyetlerle semtime gelmez
kapımı çalanlar baltayla çalar
yaralarımın nasıl sızladığını tarif edemem
yanar kora dönüşürüm, sönünce kül olurum
yine de kimseciklere kin güdemem
her zaman sevgi egemendir yüreğime.
yıldızlar o kadar yaklaşırlar ki yaz geceleri
kim serper gökyüzüne bunca vişne çiçeklerini? 
uzanıp tek tek  devşiresim gelir
kış geceleri içime çekilip hayâller kurarım
arada bir konuğum olur dostum puhukuşu
bilgece büzülüp düşünür, dinlerken başını sallar
sular buz tutmuş, dağlardan figânlar yükselir
ezgili kar aydınlığında kurtlar sevişir
haritalar sapa düşer düşlerime.
gökyüzünün çizgisiz maviliği damarlarımdan akar
yeryüzünün kar beyazlığı gözlerimi yakar
yaş yüze doğru tırmanışta, ben aynı yerde kelepçeliyim
gördüklerim kambur/kambur üstüne
duyduklarım yüzümü kızartıyor
aklımdaki tek şiir ıhlamurlar üstüne
dişlerim kesmez oldu, tırnaklarım köreldi
rüzgâr deli deli eser, siper kazamam
kader ipotek koymuştur yıllarıma.
ilk kez doğum yılımı kutlayacaktım zehir oldu
bir sürü yorgun kuşu konuk ettim diye dallarıma
onlar uçup gittiler güneye doğru
bense doğduğumda mıhlanmışım bu tepenin toprağına
kötü kötü öksürüyorum, “kuş gribi” olmuşum, tanı bu
bütün kanatlılara soykırımı yapılırken
aşı yok, serum yok, ne yapacağım ben? 
ucunda ölüm olsa da bağrım kuşlara hep açık
iftira ediyorlar kuşlarıma…
Bahaeddin KARAKOÇ - 23.01.2006
<end>

<start>
Ay bu gece yarımdır, bu şiir öyle değil 
Bu şiir bildirimi taşıyan bir ebabil 
Ne kadar yalnız insan varsa bu yeryüzünde 
Her yerin tenhasında, bayırında, düzünde 
Hepsine açıyorum gönlümün kapısını 
Dostluk çok sesli müzik, unutulmaz bir tını.
Ay bu gece yarımdır, bu şarkı öyle değil 
Her yalnızın adına uçurdum bir ebabil 
Ay yarım doğsa bile yarı aydınlık yeter 
Karanlık bahçede de ishak kuşları öter 
Bu gece dua edin, bu gece uyumayın 
Gelin ey garip dostlar, erime vakti ay'ın.
Ay bu gece yarımdır, bu özlem öyle değil 
Vuslata ne kaldı ki, ne isterseniz sebil 
Doğudan ve batıdan, kuzeyden ve güneyden 
Gelin ki taşıversin yürek denen bu düden 
İsteyen soframızdan bal, kaymak, börek alsın 
İsteyen yüreğine bedel bir yürek alsın.
Ay bu gece yarımdır, bu dua öyle değil 
Her can biraz Kabil'dir, her can biraz da Hâbil 
Öldürmenin sonu yok, yararlı erdemi de 
Kader ortaklarıyız dünya denen gemide 
Çiçekleri ezmeden, çocukları üzmeden 
Bana taş yağdırana yüreğimi açtım ben.
Bağışlar ve seversek ay da imrenir, büyür 
Acıları bölüşmek yârin saçlarınca gür…
Bahaeddin KARAKOÇ (Sürgün Vezirin Aşk Neşideleri – Dolunay Yay. 2004 / ANKARA)
<end>

<start>
Doğarken gülümse 
Acıyı tatmamış yüreğinle 
Bir siyah bir beyaz 
Gök ırgalansın…
Büyürken gülümse 
Çağlayanlar gibi 
Bir erguvan renginde bir yeşil 
Ufuklar çalkalansın…
Severken gülümse
Rıza diye, tiryak diye
Bir pembe bir sarı
Sevgin yarınlara dal-budak salsın…
Daha çok gülümse pîrliğinde 
Süzülmüş oğul balı renginde 
Bengi-su tadında 
Taşlar topraklar sevdalansın…
Hep ileriye bak gülümse 
Her zaman sevgiliyle birlikte ol 
Vuslat renginde 
Taş-toprak hülyalara dalsın…
Ölürken gülümse 
Tazele aşkını son nefesinde 
Birazcık gözyaşı bulunsun sesinde
Gökyüzü hep ıslak mavi kalsın…
Bahaeddin KARAKOÇ (Ley ü Nehar Aşk – Türk Diy. Vak. Yay.  ANKARA -1997)
<end>

<start>
Yâr elinden aldığım bir çiçeği, 
Hâlâ bir albümde saklar dururum. 
Aylar, yıllar geçti yârden haber yok, 
Kuru bir çiçeği koklar dururum…
Taşa yazdım ayrılığın adını 
Taş yitirdi hayatının tadını 
Katık yapar hoş günlerin yâdını 
Boş koyduğu yeri yoklar dururum…
Bir seslensem dökülecek sırçalar 
Gönül kuşum ufukları fırçalar 
Bir araya gelsin diye parçalar 
Bir varı bir yoğa ekler dururum…
Göçtü hayâl dünyamızın çatısı 
Ne doğusu kaldı, ne de batısı
Belki budur kaderin en kötüsü 
Yâr suç işler, bense aklar dururum…
Öldü desem biliyorum, ölmedi, 
Kavilleştik ben geldim o gelmedi, 
Mühlet bitti, bende mecal kalmadı, 
Hâlâ gelir diye bekler dururum.
Bahaeddin KARAKOÇ (Ihlamurlar Çiçek Açtığı Zaman / Ayışığında Serenatlar – Sıla Kitapları / İstanbul -2001
<end>

<start>
Ne zaman seninle bir gezi düşlesem,
Hep arkana bakman var ya vuruyor sekte.
Hâlbuki vakit dar, menzilse çok uzak,
Ne umutlar yitecek daha ilk tümsekte.
Yağmurla arıtmak isterim gecenin karasını,
Yağmur ki namluya sürülen en son fişekte.
Sende gayret eksik, bende cebîr gücü,
En güzel yanımız çürüyor bir ot döşekte.
Olumsuzluk, güneş gibi oturmuş tepemize,
Ayrılıklar sürekli diş bilemekte.
Sofrada, seyranda kuşkulu kanat sesleri,
Bir yandan dürtmekte, bir yandan gülümsemekte.
Yana yana çekilmiş hiç resmimiz yok,
Sen hasada girmişsin, benim tarlam göcekte…
Bahaeddin KARAKOÇ (Kar Sesi – Ocak Yay.-1983 / Ankara)
<end>

<start>
Hiç bulut yoktu ortalıkta birden peydah oldular
Serinlikle birlikte içime bir korku düştü
Dedim, menzile ulaşacaksan geç kalma acele tut
Sonra sellerle kapaklanırsın yere yüzüstü
Hani hasat sonrası tarlalardan topladıkları başakları
Yuvalarına nasıl kımıl kımıl taşırlarsa karıncalar
Ben de senin sevgini taşıdım yüreğimin doruklarında
Damıtılmış bir ömür boyu leyl ü nehar
Vakit gurûp vaktidir rüzgârsa hoyrat esiyor
Bir vâha görünmüyor ıhtı ıhacak deven
Yıldızlara bakıp bakıp ahkâm kesiyor
Kendi dikenleriyle taçlanan yorgun keven
Sor şu yol kenarındaki meyvesiz karaağaçlara
Kaç yolcu geçmiştir bu yollardan senden önce
Şu çeşme, şu ören, şu düşek tanıklık etsin
Aşk nedir, edeb'i erkânı nice
Alazsız, dumansız bir yangının ortasındayım
Sesim daha içimdeyken kavrulup dökülüyor
Yakınından geçseler bütün kuşlar kül olur
Yanan binam kerpiç kerpiç sökülüyor
Seni sevdiğimi yine gururla haykırıyorum işte
Gemi azıya alarak kişneyip kaçan ufuklara
Alnınızdaki beyazlık, ayaklarınızdaki seki benim sevgimdir
Benim sevgilimdir yeni besteler yapan sonsuzluklara
B. KARAKOÇ (Leyl ü Nehar Aşk- TDV. YAY.)
<end>

<start>
Geceler uzun sürer kutuplarda fecirlerse şiir,
Düşlediğinden de çok renklidir bu serencam oğul! ...
Karlarda kuyruğunu sürüyüp giden şu yorgun tilkiyi,
Yaşatan bir umut kırıntısı yıkan bir gam oğul! ...
Sense yüreğine bağlamışsın ekvator kuşağını,
Her yağmur sonrası sevincin bir yeşil cam oğul! ...
Söğut ve kavak gölgelerinde bıraktın çocukluğunu, 
Yolların kilitlendiği bu ormansa hep çam oğul! ...
Sürüdüğün yere gider sürü sen güdülme güt, 
Benim bildiğim her çoban eksik değil tam oğul! ...
Aç bir kopek ağzına göz dikince kızarsan eğer,
Bil ki 'ben'in hiç ölmemiş madenin daha ham oğul! ...
Yetmeye bak yetkinliktir Hakk'a gider tek yol,
Sürüyle birlikte toz kaldırmak sana haram oğul! ...
Piç horozun öterken sabah dediği vakit bile, 
Senin soylu düşüncene her zaman dar akşam oğul! ...
Seni aşmaya talim eyle yerde sürünmeye değil,
Yürü suların üstünde güneş gibi ol saydam oğul! ...
<end>

<start>
toprağa kapanmışsın pençelerinle
yolduğun damarlardan kan fışkırıyor
akşam tâdadının ötesi buzul
yitiğini arıyorsun körelen gözlerinle
ne görünürde bir yayla var ne de avul
acı bir hava çalıyor yüreğindeki davul
rüzgâr tutunduğun her dalı kırıyor
toprak dazdır,toprak kepir,toprak bor
çipil gözlü bir balıkçıl yüzüne haykırıyor
ihaneti yaşamak öylesine zor
adâlet de,asâlet de seninle kaim
ayağında kırık yoksa ödünç ata binme
rol gereği ne sert görün ne de mülayim
özgül ağırlıksız alkışlara hiç sevinme
sözü nerden aldın ise götür o adrese bırak
kurtul kurtlu kabuklardan sen sen ol artık
beline sardığın emanet kuşağa
diline yüklediğin ağır yüke bak
hiç yama tutar mı böyle bir yırtık
emaneti taşımak öylesine zor
sûr-ı israfil’e kadar ay da,güneş de civan
her ömür bir kitaptır okunur ve biter
büyük yangınları işâret eder her duman
aşk olmasa bülbül ne diye öter
yerler gökler hercümerç olduğu zaman
güneşin gölgelerin kaybolduğu zaman
ister üryan dolaş,ister hil’at kuşan
magmaların pür hiddet akıştığı an
dilsiz ve binitsiz kalacak kitab-ı kader
kıyameti yaşamak öylesine zor
ibretler aynasıdır rüyâ dediğin
bir döner kuledir dünya dediğin
kapısı her zaman mezarlığa bakar
azrail sık sık görmeye gelir
hep ufuk ötelerinde gezinir hızır
ben eşyanın albenisine kapattım hislerimi
kızılçam kozalaklarını yakar gibi
uçurumun kıyısında yaktım kendimi
kül oldum,rüzgârlara bıraktım kendimi
muhabbeti ateşlemek öylesine zor
<end>

<start>
Yönünü bil, yolunu sev, arkana bakma koşarken
Her zaman ilerilere bak, ufukları gözetle
Kadim çizgisini değiştirip tersine akan ırmak var mı? 
Düşünceyle beslenen düşlerini yaşarken
Özü kabuktan ayır, söz uzunsa özetle
Sığda göz çimdirenler derinlere bakar mı?
En uzun ömür ne ki, katlan uykusuzluğa 
Gece gömülerini sergilerken ışıklar 
Sonsuzluğu içine çekene ırmak var mı? 
Develer gibi diren açlığa / susuzluğa 
Çakaralmaz top gibi susma, hakkını al zamandan 
Gökler gürlemeyince hiç şimşekler çakar mı?
Dövüş, helâl ölçekli bir dövüşse pes etme 
Zamanı ve silahı israf etmeden kullan 
Ateş görmeyen ekmek, ustasız çırak var mı? 
Yürek istemiyorsa gönülsüz yola gitme 
Otur toprağını sev, daha çok köklen - dallan 
Kıvamında açmayan çiçek, çiçek kokar mı?
İçimin toprağına fidelenen bu sözler
Benim sesimden yansır şiirin gizemli burçlarına
Bıçak ete girse de bir gönül kırmak var mı? 
Ne zaman göğe baksam kaynaşır nebülözler
Vakit nasıl dolanır adak oruçlarına
Aşk zaten ateş demek, ateş ateşi yakar mı?
Tutsam bir nâr-ı beyzasın, bıraksam uçurum 
Ruhunu arıyor, sana meftun olan ruhum…
Bahaeddin KARAKOÇ (Sürgün Vezirin Aşk Neşideleri – Dolunay Yay. 2004 / ANKARA)
<end>

<start>
Şu şaşkın dünyada yer-gök alçaldı,
Bir yağma başladı  çalanlar çaldı.
Kefenmiş, rütbeymiş, makammış derken; 
Ne ehliyet kaldı, ne mezar kaldı...
<end>

<start>
(Aranağme)
Firakına kilitlendim, ne hasta bil ne aç beni; 
En ehil çilingir sensin, açacaksan sen aç beni!
Aşkım ve cezam müebbed, firar gibi umarım yok; 
Köküm-dalım, damarım yok, cılız koydu kıraç beni!
Sabırdan has tiryak bilmem yüreğimin sızısına 
Ne tabip anlar derdimden, ne sağaltır ilaç beni!
İptal edilmişse ilâm bir ılgımdır darüsselâm 
Pamuk atar gibi atar tezgâhında hallaç beni!
Meskenim kuytu koyaklar, korkuyla basar ayaklar 
Sapa düştüm amacıma götürmüyor araç beni!
Kemendin geçmiş boynuma, menzilim avlağın olmuş, 
Sen say ki türü azalan bir garibân turaç beni!
Kaşındıkça kanar yaram, üşüdükçe kalmaz çârem, 
Koşum yapar, eyer yapar bir delişmen saraç beni!
Mayamda yok korkup kaçmak, muradım seninle uçmak 
Derneğinden-desteğinden sakın etme ihraç beni!
Ey sevgili, ey sevgili, ey sevgili, ey tek sebep; 
Senin denizine çeker attığım her kulaç beni! ...
Bahaeddin KARAKOÇ (Sürgün Vezirin Aşk Neşideleri – Ankara / 2004)
<end>

<start>
Sen yoksun, kapım düşüncelere açık; 
Sesimde ritm oldun, düşüme maya.
Sen, hüzün perçemim, beyaz karanlık; 
Dolunaylar gibi doğuver artık, 
Kutsal ışığınla parlat aşkımı, 
Parlat ki düş atım aksamaya!
Yıllardır beklerim geleceksin diye
Umut tohumlarım güleç ve diri, 
Bir tılsımlı kuş ol geliver gayri; 
Geliver kapıma, gitme bir daha! 
De ki: -'Ebedidir bu aşk, bu bahar.'
Çiçeklerin, türkülerin en güzeli yar; 
Yaşama gücümsün, sensin hayatıma
Bir minyatür gibi renk veren rüya.
<end>

<start>
Güzel duygular yeşerip 
Gök tatlı yemişler verince 
Gönül kanatlarını gerince 
Gördüklerine gösterip 
“Bu hal ne hâldir? ” diye 
“Bu yol ne yoldur? ” diye 
Soramazsın ki…
Sen bayramlar kadar
Canlı ve güzelsin
Bazen yanık bir türkü
Bazen gazelsin
Can masmavi bir göldür
Yürek bir kırmızı güldür seninle
İstesen de istemesen de
Koparamazsın ki…
Ellerin bir çift beyaz kuş 
Tanımıyor ki dur durak 
Gönlümde pervaza durmuş 
“Gel! ” demişse dostun sana, 
“Git! ” demişse deli yürek 
Bağlasalar da yerinde 
Duramazsın ki…
Sen bayramlar kadar canlı, 
Has bahçelerden güzelsin 
İp nerde inceliverse 
Daha sağlam bağlar sesin 
Sen hep özümde özelsin 
Yürek bir kırmızı güldür seninle 
İstesen de istemesen de 
Ayıramazsın ki…
Bahaeddin KARAKOÇ (Kar Sesi – Ocak Yay. 1983 / ANKARA)
<end>

<start>
Ne topalım,ne sağırım,ne körüm,
Tetik kadar hassas,kuşça özgürüm.
Vaktaki gönlümü kaptırdım sana
Ne bakarım,ne giderim yabana.
Ey gönlümü kapan çelet mıknatıs,
Gözlerim kamaştı az ışığı kıs!
Yürü dersen dağ-taş demez yürürüm; 
Ölümümü gözlerinde görürüm.
Kara biter,yol dayanır denize,
Hâlâ ulaşmak zor sendeki gize.
Âşıkım,sabrım kıt ve de yorgunum,
Sana giden yolun hepsi uçurum.
“Küstüm” lerin damar damar bar tuttu; 
sen sustukça geçitleri kar tuttu.
O kadar mı büyük suçum,kusurum? 
Bildiğin neyse de,ben bilmiyorum.
Senin sözlüğünde hiç af yok mudur; 
Sende sevgi,sende insaf yok mudur?
Kırdın aşk atımın ön ayağını; 
Kararttın tarihin altın çağını…
<end>

<start>
-Sevgili Dostum Hüseyin ÖZBAY’A.-
Bölük pörçük indik Bahçesaray’a
Gerçekle yüzleştik korkunç olan bu
Han Saray’ın bilekleri kırılmış,
Yüreği yolunmuş, gözleri oyuk
Tünemiş saraya bir zalim baykuş
Gazeller, kasideler dilden kovulmuş
Giray hanlar cellâtlarca boğulmuş
Göz Yaşı Çeşmesi hâlâ aksa da
Puşkin’in şiirine kan bulaşmış
Gök donlu güvercinler uçup gitmişler
Betül de onlarla beraber
Ne heybetli dağlar o dağlar öyle
Ortalarında Zincirli Medrese
Hasret çekip durur bildik bir sese
Zirveler ışıl ışıl, kanyon karanlık
Gökyüzü öyle mavi ki tutup öpesim geliyor
Kayaların yüzlerine damar damar işlenmiş
Bir gülü gündemde tutmanın gizli tarihi
Herkes bir yere bakıyor, ben başka bir yere
Yaralı bir savaşçıdır gördüğüm, yapışmış eyere
Siyah kirpikleri samurdan fırça
Kanıyla boyuyor ufukları
Gökler gözbebeklerime dökülüyor parça parça
Acılı yüreğime sarmışım şimşeklenen bir şiiri
Orda, İsmail Gaspıralı’nın anıt mezarı,
Bir de vaktin gizemine tutulan ben
Gök donlu güvercinler uçup gitmişler
Betül de onlarla beraber.
5 ARALAIK 2005
<end>

<start>
‘Gavurdan dost, domuzdan post olmaz! ’ derdi anam,
‘Kırılan çanak, bir daha dolmaz! ’ derdi anam,
‘Zulm edenin yanına kalmaz! ’ derdi anam...
Çiçektik, sulardı, ‘solmadan büyüyün! ’ diye
Anlamlı ninniler söylerdi, vitamini bol
Dinlerdik, özümlerdik bitevîye...
Düşeni kucaklayıp yerden kaldırır
Üşüyeni sevgisiyle sarardı anam,
Yanından birazcık ırayıp gitsek
Bizi köşe – bucak arardı anam,
Rüzgârın dağıttığı saçlarımızı
İnce parmaklarıyla tarardı anam...
Çiçektik, sulardı, ‘solmayın! ’ diye
Hep dua ederdi ‘çirkin ölmeyin! ’  diye...
Yıllar bu minval üzere akıp gitti,
Biz büyüdük, annem bizi bırakıp gitti.
Bilenler: ‘tam bir Osmanlı kadın! ’ derdi anama.
O gitti, onunla Osmanlı gibi bir devir bitti.
Bizler aldık insanlık ormanındaki yerlerimizi,
Gâvurlar da, domuzlar da ırgalamıyor bizi...
Alıştık, zalimlere omuz vermek ar gelmiyor bize,
Poşetlere de girsek dar gelmiyor bize,
El ağzıyla konuşmaksa hiç zor gelmiyor bize.
Elbet bir gün biz de gideceğiz, evrensel kader bu! 
Bizim çocuklarımız fışkın sürer aynı ormanda
Belki ilkbaharda, belki de harmanda...
Rabb’im çocuklarımızı bizden basiretli kıl,
Her mide gurultusunun peşine düşmesin akıl! ...
Bahaettin KARAKOÇ (Sürgün Vezirin Aşk Neşideleri – Dolunay Yayınları – 2004)
<end>

<start>
Nehrin ortasına düştüm burgaçta dönüp dururum 
Bana değip kaçan balık birden ellerin oluyor.
Ben ağlarken yaşın yaşın çözülen kara bulutlar 
Sen gülerken ak duvağın, al-al tellerin oluyor.
Bir kahkaha tufanına dönüştüğü zaman neş'en 
Beni söküp sürükleyen deli sellerin oluyor.
Hangi sapa yere çadır kurup yurtlansam, orası, 
Senin sultanlık çayırın, çamlıbellerin oluyor.
Seher ya da gurûb vakti âfaka renk-ıtır veren 
Senin başak söken terin, gonca güllerin oluyor.
Bu ne sevda anlamak zor, gözlerin kılçık atıyor 
Beni sana düğümleyen tatlı dillerin oluyor.
Ne cinim ne de bir melek, bir insanım yolu dölek 
Gamı bana yükler felek, ödül ellerin oluyor
Renkleri senden düşlerin, beytülkasid'dir kaşların 
Peşine düştüm kuşların, sebep gellerin oluyor
Karakoç yolunu seçmiş, seninle kendinden geçmiş 
Sığındığı tek gölgelik, yeşil dalların oluyor…
Bahaeddin KARAKOÇ (Leyl ü Nehar Aşk – T.Diy.Vak.Yay. 1997 / ANKARA)
<end>

<start>
Ey hocam karışma Hikmetullaha
O derya derindir giren boğulur
Allah birdir inanmışız Allaha
İki diyen o dergahtan kovulur
Aslım Türktür Elhamdüllah müslüman
Şükür Amentüye etmişiz iman
Kalbime yaraşmaz şirk ile güman
Kalbimiz nur ile dolu sayılır
Karışma hikmete halini konuş
Müşkülat var ise üstad bul danış
Bu sırrın aslına eren olmamış
Bir ermiş var ise veli sayılır
Sen m'attın dünyanın temel taşını
Ne bilirsin yaradanın işini
Görsene dünyanın yürüyüşünü
Burda söyle Vaşington'da duyulur
Yürü ileriye bakma geriye
Nasıl işler bakmaz mısın arıya
Nar d'Allahın nur d'Allahın nuriye
Cehennem yobazın yolu sayılır
Cahil ile sohbet etmek zor olur
Kulağı sağırdır gözü kör olur
Her sözünde kavga niza var olur
Cahiller dikenli çalı sayılır
Yetişmiycek yere elin uzatma
Ben bilirim diye halkı aldatma
Manasız mantıksız kem laf sarfetme
Boş sözler kavganın dili sayılır
Baykuş gibi durup durma yuvada
İnsanlar kuş olmuş gezer havada
Giriş Veysel kollarını sıva da
Çalışan Allah'ın kulu sayılır
<end>

<start>
Şaşma gönül doğru yoldan
Meydan almaz kuru bühtan
Saz çalarlar sarı telden
Yanık gelir ses ıraktan
Ölün olur dirin olur
Her hususta karın olur
İki cihan yerin olur
Ayrılmazsan doğru yoldan
Çalış kazan helalinden
Feragat et el malından
Gelip geçen evvelinden
Ne götürmüş azdan çoktan
Sohbet etme kötü ile
Güreş etme katı ile
Gitme hırsın atı ile
Sakın hileden tuzaktan
Veysel sözün bir söz olsun
Çokça sabır hırs az olsun
İnce eğir ip düz olsun
Geçeceksin bu taraktan
<end>

<start>
Sen bir ceylan olsan ben de bir avci 
Avlasam collerde saz ile seni 
Bulunmaz dermani yoktur ilaci 
Vursam yaralasam soz ile seni
Kurulma sevdigim guzelim deyin 
Baglanma karayi allari geyin 
Ben bir coban olsam sen de bir koyun 
Seslesem elime tuz ile seni
Koyun olsan otlatirdim yaylada 
Tellerini yoldurmazdim hoyrada 
Balik olsan takla donsen deryada 
Dusursem toruma bez ile seni
Veysel der ismini koymam dilimden 
Ayri dustum vatanimdan ilimden 
Kus olsan da kurtulmazdin elimden 
Eger gorsem idi goz ile seni
<end>

<start>
Sevgisi içimde yaşayıp duran
Nazlı güzellerin şirin İstanbul
Hayali kafamda hükümler süren
Görmez gözlerime görün İstanbul
Ortasında deniz kenarlar kara
Bu dünyada cennet olmuş kullara
Mehtapta sandallar ne hoş manzara
Sahildir yayladır yerin İstanbul
Gemilerin gelir peşi peşine
Şöhretin yayılmış hudut dışına
Ayrı bir güzellik başlı başına
Sevgi muhabbetin derin İstanbul
Fatih Mehmet Sultan temeli kurdu
Ondan sonra oldu Türklerin yurdu
Edirne'den gelen o büyük ordu
Ayyıldız bayraktır nurun İstanbul
Denizler kilidi boğazların var
Dünyaya haykıran avazların var
Yılmaz Türk Ordusu şahbazların var
Ferah tut gönlünü serin İstanbul
Dünya güzelliği sendedir mevcut
Hususi özenmiş yaratmış Mabut
Herkesin gönlünde vardır bir maksut
Halis Türk maksadın varın İstanbul
Edipler şairler yetişmiş sende
Ehli aşklar yanmış tutuşmuş sende
Bir aciz kimseyim Veysel'im ben de
Seversen olayım yarin İstanbul
<end>

<start>
Dün gece yar eşiğinde giydiğim narincidir
Ben dosta karşı dururken dost beni zar incidir
Deveyi koyma bostana ırakibi bahçaya
Duvarından taş düşürür ayvayı nar incidir
Ulu sular akar gelir dalgası kütür kütür
Bahriler ummana dalmış ördeği göl incidir
Karıncayım kaderince gam yükü bezirganım
Yolcular yola gidende kervanı bel incidir
Ey Nesimi müstecap kıl çarşına pazarına
Bir haramzade türer de cümle şarı incidir
<end>

<start>
Dokuz ay koynunda gezdirdi beni
Ne cefalar çekti ne etti Anam
Acı tatlı zahmetime katlandı
Uçurdu yuvadan yürüttü Anam
Anaların hakkı kolay ödenmez
Analara ne yakışmaz ne denmez
Kan uykudan gece kalkar gücenmez
Emzirdi salladı uyuttu Anam
O doğurdu beni Sivas ilinde
Sivralan Köyünde tarla yolunda
Azığı sırtında orak elinde
Taşlı tarlalarda avuttu Anam
Ben yürürdüm Anam bakar gülerdi
Huysuzluk edersem kalkar döverdi
Hemen kucaklardı okşar severdi
Çirkin huylarımı soyuttu Anam
Çocuğudum Anam bana ders verdi
Okumamı çalışmamı ön gördü
Milletine bağlı ol da dur derdi
Vatan sevgisini giyitti Anam
Tükenmez borcum var Anama benim
Onun varlığından oldu bedenim
Kimi köylü kızı kimisi hanım
Ta ezel tarihte kayıtlı Anam
Veysel der kopar mı Analar bağı
Analar doğurmuş ağayı beyi
İşte budur sözlerimin gerçeği
Okuttu öğretti büyüttü Anam
<end>

<start>
Sam değmiş de bağlar dökmüş gazeli
Hanı harap olmuş Keşan Erzincan
Nice yiğitleri nice güzeli
Feleğin toruna düşen Erzincan
Kimi ana vermiş kimisi baba
Nice yavru vermiş gelmez hesaba
Felek kor insanı ne kaptan kaba
Tarihli felaket nişan Erzincan
Bahar gelir güller açmaz bağında
Kainat uykuda hep yatağında
Bir seher vaktinde uyku çağında
Feryadı dağlardan aşan Erzincan
Susmuş bülbülleri güller perişan
Garkolmuş toprağa kalmamış nişan
Kükredikçe dalgalara karışan
Hani Fırat ile coşan Erzincan
Dokuz kırk altıda uğradım gördüm
Veysel der içimden ağladım durdum
Bu ulu Tanrı'dan isteyin yardım
Gayret kuşağını kuşan Erzincan
<end>

<start>
Gelen yok giden yok uzadı ara
Ilgaz Dağı yol vermiyor geçilmez
Havalansam yoldaş olsam kuşlara
Kollarım yok kanadım yok uçulmaz
Bahar gelsin turnalara eş olam
Yağmur olam gözden akan yaş olam
Ala gözlü bir sunaya kaş olam
O zamanlar bana kıymet biçilmez
Bu sene de Gölköy bana yurd oldu
Ilgaz Dağı aramızda perd'oldu
Senden ayrıldığım bana derd oldu
Derdim senden başkasına açılmaz
Dert bir yana çeker sevda bir yana
Yanmak için dolaşıyor pervana
Her baktıkça seni gördüm her yana
Veysel yardan yar Veysel'den seçilmez
<end>

<start>
Yarı yola vardım geriye döndüm
Kestiler yolumu gitme dediler
Meyve yetmeyince daldan düşmüyor
Zamansız işleri tutma dediler
Görecek günüm var çekecek çilem
Yolculuk ne zaman ben nasıl bilem
İlerde yüküm var onu da alam
Al götür yükünü atma dediler
Bu hastahanenin şu meziyeti
Hekimin hastaya hüsnüniyeti
Türlü dertten kurtarıyor milleti
Sakin ol nankörlük etme dediler
Hemşireler iğne vurur acıdır
Kimisi kardaştır kimi bacıdır
Tedavisi biten hep sılacıdır
Haydi git bekliyor Fatma dediler
Ölmez hatıralar solmaz çiçekler
Hekimler ehbablar başımda bekler
İğne ilaç muayene gerçekler
Daha bu ağrıya çatma dediler
Telgıraf telefon mektup gelince
Sivas halkı gelip gönlüm alınca
Veysel ağrıların geri kalınca
Dosta selam yaz unutma dediler
<end>

<start>
Gahbe felek sana nettim neyledim
Attın gurbet ele parelerimi
Ahırında beni silamdan ettin
Kestin mümkünümü çarelerimi
Saher yeli sevdüğümden bir haber
Ben kemlik gormedim hüsn-ü aladen
Gozlerim ki mektub gele siladan
Ölürüm gurtulmam ben bu yaradan
Dost olan bağlasın karalarını
Tecellim böyledir kime ne deyim
Bakmaz mısın tenden akan ganıma
Yaralarım ceza verir canıma
Gelenim yoh gidenim yoh yanıma
Dağlar perde gılmış aralarını
Saher yeli sevdüğümden bir haber
<end>

<start>
Tabiatın bir cilvesi
Aşıkları yakar gider
Sevilip sevmek hevesi
Ömür boyu akar gider
Sevgi muhabbet insana
Hak ararsan bak vicdana
Sakın aldanma şeytana
Akıl baştan çıkar gider
Çelik olup kof demirden
Hakikatı anlar birden
Ehli aşıklar hırstan kirden
Yüreğini yıkar gider
İnsanoğlu yana yana
Gitgide yaklaşır sona
Zengin fakir ayni hana
Pencereden bakar gider
Olsa da gözleri ama
Sevgisi ışır daima
Her aşık da gider amma
Aşk tacını takar gider
Irmaklar denize koşar da
Sel olur bir gün taşar da
Veysel'le Ümit Yaşar'da
Şimşek gibi çakar gider
<end>

<start>
Orman yurdun temelidir
Nesillerin evvelidir
Her sanatın ilk eli'dir
Ormandaki varlığa bak
Orman memleketin süsü
Hem ufağı hem irisi
Her dalında bir kuş sesi
Ormandaki varlığa bak
Güneşten aldığı hızlar
Toplar havayı temizler
Sıhhatli yaşarız bizler
Ormandaki varlığa bak
Orman yurdun öz evladı
Ormansız yok dünya tadı
Cümle işlerin kanadı
Ormandaki varlığa bak
En sevimli meyv'ağacı
Ormandan gelmiş anacı
Meyvesi doyurur açı
Ormandaki varlığa bak
Yeryüzünde fabrikalar
Ormandandır antikalar
Türlü kumaş çok maddeler
Ormandaki varlığa bak
Taş eritir toprak yapar
Meyve çiçek yaprak yapar
Bir çok hastalığa siper
Ormandaki varlığa bak
Ormansız dağ kayak olur
Dağları tutar bağ olur
Düşer yaprak toprak olur
Ormandaki varlığa bak
Çiçek açar irenk irenk
Dağları süsler gülerek
Selleri önler emerek
Ormandaki varlığa bak
Bizi besler kaşık olur
Kapı süve eşik olur
Tabut olur beşik olur 
Ormandaki varlığa bak
En adisi ateş olur
Çiği pişirir aş olur
En kıymetli kumaş olur
Ormandaki varlığa bak
Gemi olur suda yüzer
Uçak olur gökte gezer
Kalem kağıt neler yazar
Ormandaki varlığa bak
İçin için inlemesi
Ne hoş olur dinlemesi
Ağaç çalgının esası
Ormandaki varlığa bak
Veysel sever ağaçları
Dalında öten kuşları
Orman yapar her işleri
Ormandaki varlığa bak
<end>

<start>
Dedim dilber didelerin ıslanmış 
Dedi çok ağladım sel yarasıdır 
Dedim dilber yanakların dişlenmiş 
Dedi zülüf değdi tel yarasıdır
Dedim dilber yanakların al olmuş
Dedi bugün bana başka hal olmuş
Dedim dilber yanakların gül olmuş
Dedi çiçek soktum gül yarasıdır
Dedim Emrah aklım başımdan aldın
Dedi bu cihanda beni mi buldun
Dedim dilber niçin sarardın soldun
Dedi çekticeğim dil yarasıdır
<end>

<start>
Şu dünyaya geldim ne oldu karım
Geçirdim günümü gaflet içinde
Geldi güz ayları erdi baharım
Geçirdim günümü gaflet içinde
Ne bir bilgin olup ileri gördüm
Be bir Mecnun olup Leyla'yı sordum
Ne bir doğru yoldan hedefe vardım
Geçirdim günümü gaflet içinde
Gezdim dere tepe niceler gibi
Yağmurlu karanlık geceler gibi
Bir gemi deryada bocalar gibi
Geçirdim günümü gaflet içinde
Veysel ne ararsan kendinde ara
Nice varlık verilmiştir kullara
Çalışıp yaklaşan hakiki yare
Geçirir gününü sadet içinde
<end>

<start>
Heder oldu gençlik çağım
Senin yolunda yolunda
Soldu çiçeğim yaprağım
Senin yolunda yolunda
Ben ne idim nasıl oldum
Gahi doldum gah boşaldım
Yandım yakıldım kül oldum
Senin yolunda yolunda
İşte geldi sonbaharım
Beni ister sadık yarim
Heder oldu namus arım
Senin yolunda yolunda
Elinden bir dolu içtim
Türlü türlü derde düştüm
Cümle varlığımdan geçtim
Senin yolunda yolunda
Dilsiz oldum pepelendim
Yağmur oldum sepelendim
Toprak oldum tepelendim
Senin yolunda yolunda
Sana uzanan el oldum
Gahi uslu gah del'oldum
Naçizane Veysel oldum
Senin yolunda yolunda
<end>

<start>
Seherde ağlayan bülbül
Sen ağlama ben ağlayım
Ciğerim dağlayan bülbül
Sen ağlama ben ağlayım bülbül ey
Bülbülün tüyleri yeşil
Kırmızı güle dolaşır
Ağlamak bana yakışır
Sen ağlama ben ağlayım bülbül ey
Bülbülün tüyleri sarı
Ben ağlarım zarı zarı
Sen de mi yitirdin yarı
Sen ağlama ben ağlayım bülbül ey
Aşık der ki bahtım kara
Aşk elinden ciğer pare
Bülbül güle ben de yare
Sen ağlama ben ağlayım bülbül ey
<end>

<start>
Selam yaz dostlara mektup dolusu
Sağ olsun var olsun Türk'ün ulusu
Tükenir mi bu dünyanın delisi
Kimi lehte söyler kimi aleyhte
İnce fikirlerim keskin sözlerim
Sizler gibi ben de sizi özlerim
Adımlarım doğru belli izlerim
Fikrim nazarlarda düşüncem bende
Gelip dünyaya kim kalmış nerde
Gelenler gidiyor kalmak yok burda
Dostunan aradan kalkınca perde
Veysel der hedefim doğru bir nokta
<end>

<start>
Seksen yıllık yolu biraz düşünek
Enişli yokuşlu yollar nic'olur
Geldik gideceğiz yoktur gitmemek
Kervan geçen gündüz olur gec'olur
Dizildik katara durmaz yürürüz
Akın edip gidenleri görürüz
Ya biz niçin semeserhoş dururuz
Tembelin cebi boş karnı aç olur
Eğer çiftçi isen sarıl tutaktan
Ne ekersen onu biçen topraktan
Yaklaşma tembele geç git uzaktan
Tembelin çenesi gevezec'olur
Karnını doyurmaz tavla domine
Çare düşün bak derdinin em'ine
Bakma hesabına boş ver cemine
Ne derdine derman ne ilaç olur
Ya bir zenaatkar ya bir memur ol
Düşün her tarafı ehli zamir ol
Eline geçeni harcama bol bol
Beyhude sarfolan altın tunç olur
Hamal isen iskelede mağzada
Mebusvari manto alma avrada
Çiftçi isen çarık işler tarlada
Boyalı iskarpin çirkincen'olur
On kuruş bulursan beşini harca
Doğru hak yoluna düşersin borca
Eğer zengin isen paraca malca
Yabancılar sana kardeş bac'olur
Esnaf isen aç dükkanı bazar et
Eğer seyyah isen geştü güzar et
Aç gözünü bu aleme nazar et
Şimdi genç olanlar sonra koc'olur
Bir şey desem şimdi bana darılın
Dizin tutmaz bir köşeye kurulun
Yolun bitmez belki yolda yorulun
Argın yorgun yola gitmek güç olur
Gençliğinde işe gitmez erinir
Kocalıkta şurda burda sürünür
Paras'olan yiyer giyer barınır
Ecel gelmez belki ölüm geç olur
Başımdan geçeni bir bir anlattım
Ne yanlış söyledim ne yalan kattım
Veysel der alana mücevher sattım
Alan alır almayana ac'olur
<end>

<start>
Kalktı deli gönül kısmet ayrıldı
Siz sağ olun biz selamet gidelim
Sılayı görmenin zamanı geldi
Siz sağ olun biz selamet gidelim
Enstitü mektebi Hasanoğlan'dan
Sanki ayırdılar cesedi candan
Irkımız neslimiz aslı bir kandan
Siz sağ olun biz selamet gidelim
Geçirdik baharı getirdik yazı
Zamanı gelince hatırlan bizi
Arzuluyom Sarkışla'yı Sivas'ı
Siz sağ olun biz selamet gidelim
Helal olsun hakkım var ise size
Hakkınızı helal edin siz bize
Sağ olursak yine gelir yüz yüze
Siz sağ olun biz selamet gidelim
Veysel'in dönüyor içinde sıla
Uzadı günlerim benzer bir yıla
Sılada yavrular bakıyor yola
Siz sağ olun biz selamet gidelim
<end>

<start>
Sinemi yakıyor sılanın aşkı
Deli gönül farımadan yetişek
Mor çiçekli yaylaların çağıdır
Güller solup kurumadan yetişek
Kalkmış bizim elin dumanı karı
Nalbant Yaylası'nın geldi baharı
Türkmen güzelleri dönmeden geri
Göç yüklenip yürümeden yetişek
Günden güne artar gönlün yarası
Cennet olmuş o cennet'in merası
Germeç yaylaları Meydan Deresi
Boz dumanlar bürümeden yetişek
Dünya kurulalı yaşayan dağlar
Her tarafı zümrüt olur bu çağlar
Veysel'i hatırlar sevgilim ağlar
Göz yaşları kurumadan yetişek
<end>

<start>
Seher vakti cümle kuşlar ötüşür
Bülbülün feryadı yar uyandırır
Şafak söküp tan yerleri ışırken
Sevdayı gönlümde yar uyandırır
Aşık olan sevda ile savaşır
Güzel olan eda cilve naz taşır
Aşık maşukunu bulur koklaşır
Sevip sevişmeyi yar uyandırır
Aşık oldum diyar diyar dolaştım
Nerde derdli görsem derdimi açtım
İy'olmaz dermansız bir derde düştüm
Hasreti kalbimde yar uyandırır
Gezerim alemde ben bir Mecnun'um
Dünyadan bihaber geçiyor günüm
Canı dilden bir güzele vurgunum
Veysel'i gafletten yar uyandırır
<end>

<start>
Enstitü bir kovana misaldir
Her türlü çiçekten alır bal yapar
Yurdumuz içinde doğru bir yoldur
Memlekete kanat takar kol yapar
Mahmudiye Hamidiye Çifteler
Enstitü köylere yapacak neler
Bu toplu fikirle dağları deler
Kimisi makine kimi bel yapar
İresim yaparlar plan çizerler
Çözülmedik düğümleri çözerler
Bir kısmı şairdir şiir yazarlar
Kimi saz düzenler kimi tel yapar
Hocaları dersin vermiş okutmuş
Var olsun bu gençler duyduğun tutmuş
Kimi deniz gibi ırmaklar yutmuş
Kimi yağmur olur coşar sel yapar
İnan ki her işi başarır insan
İnsana yoldaştır gayretle iman
Vatan sizden hizmet ister her zaman
Marif sizi memlekete el yapar
Uyarın köylüyü varsın ayılsın
Enstitü kuvveti yurda yayılsın
Herkes kazancının yolunu bilsin
Öğretmenler iz gösterir yol yapar
Yiğitlik cesurluk yılmaz yorulmaz
Tembellere hazır sofra kurulmaz
Veysel'in elinden hiçbir iş gelmez
Çalı gibi yaprak açar gül yapar
<end>

<start>
(Ah)  Ne ötersin dertli dertli
(Ah)  Dayanamam zara bülbül
Hem dertliyim hem firkatli
Yakma beni nara bülbül
Ötme bülbül ötme bülbül
Derdi derde katma bülbül
Benim derdim bana yeter
Bir dert de sen katma bülbül
(Ah)  Bilirim aşıksın güle
(Ah)  Benim halimden kim bile
Bizim bahçedeki güle
El atıp dolaşma bülbül
Ötme bülbül ötme bülbül
Derdi derde katma bülbül
Benim derdim bana yeter
Bir dert de sen katma bülbül
(Ah)  Bülbüllerin nesli misin
(Ah)  Kafeslerde besli misin
Benim gibi yaslı mısın
Niçin geydin kara bülbül
Ötme bülbül ötme bülbül
Derdi derde katma bülbül
Benim derdim bana yeter
Bir dert de sen katma bülbül
<end>

<start>
Al katip kalemi yaz bu selamı
Mektup yare selamımı ulaştır
Bir yar için terkeyledim sılamı
Mektup yare selamımı ulaştır
Şarkışla kazamdır Sivralan köyüm
Geçti ömrüm gurbet elde neyleyim
Gel diyorsa bu illerde durmayım
Mektup yare selamımı ulaştır
Yardan ayrılalı yaralı sinem
Gam ile kurulmuş temelim binam
Ağlar mı güler mi gör benim sunam
Mektup yare selamımı ulaştır
Gider bu hasretlik yıla yetmez mi
İsmin tesbih ettim dile yetmez mi
Bülbülün feryadı güle yetmez mi
Mektup yare selamımı ulaştır
Gönüle hasiret göze yol yaman
Veysel'i söyletir bir kaşı keman
Mektup ile konuşalım bir zaman
Mektup yare selamımı ulaştır
<end>

<start>
Aras kenarının ince dumanı
Dağlara yayılır seher zemanı
Duşman mı öldürdü şehit babanı
Gel seninle ağlayalım garşi garşiya
<end>

<start>
Tarlam sana üç yüz fidan aşlasam
Tarla coşar fidan coşar el coşar
Gücüm yetse hemen işe başlasam
Kazma coşar kürek coşar bel coşar
Muhitime örnek olsun maksadım
Sevinir evladım söylenir adım
Hız ile yürürdüm olsa kanadım
Yolcu coşar ayak coşar yol coşar
Çalışırsan toprak verir cömerttir
Emeksiz istemek dermansız derttir
Çalışmak insana büyük servettir
Kese coşar gönül coşar el coşar
Yılda bir kez çiçek açan ağaçlar
Hayatta insana ömür bağışlar
Her taraftan cıvıldaşır o kuşlar
Seher coşar bülbül coşar gül coşar
Güzelim zülüfü küpeyi saklar
Ağacın yaprağı meyvayı koklar
Mehtap ile birleşince yapraklar
Gölge coşar mehtap coşar dal coşar
Yel değdikçe sor ki dallar ne çeker
Irgalanır durmaz coşar hu çeker
Demişler ki bu dertleri bu çeker
Saz iniler Veysel ağlar tel coşar
<end>

<start>
Talih çile kader sözü bir etmiş
Her nereye gitsem gezer peşimde
Kale mi fethetmiş ne şikar etmiş
Tutup bağladılar yedi yaşımda
Hiç razı değilim ben bu kaderden
Birlikte doğmuşuz sulbü pederden
Başım hali değil gamdan kederden
Kusur bende midir yoksa işimde
Kahretse ne kadar lutfu o kadar
Tahammülüm yoktur cevre bu kadar
Kırk üç yıl çekmişim sonu ne kadar
Uzak mı yakın mı görsem düşümde
Yalvarsam kadere yardım etmez mi
Yeter bu çektiğim derdim yetmez mi
Nice kara günler gördüm gitmez mi
Bir fark yoktur yazım ile kışımda
Gülmedim dünyada gülenler gülsün
Derdim yüreğimde eller ne bilsin
İsterse dünyası ziynetle dolsun
Ayrılık gözümde ölüm kaşımda
Tecellim tersine çalmış kalemi
Önünden gülmeyen sonra güler mi
Veysel ben'im çekeceğim çile mi
Gitmez ölüm ecel bekler başımda
<end>

<start>
Bu dünyanın meyvesini
Yesem amma yesem amma
Arasam bulsam hasını
Yesem amma yesem amma
Amasya'nın elmasını
Zile pekmez çalmasını
Sivas'ın da kıymasını
Yesem amma yesem amma
Gezsem Tokad'ın bağını
Emlek'in taze yağını
Erzurum'un kaymağını
Yesem amma yesem amma
Konya'nın güzel buğdası
Sivas'ta Çorum'da hası
Ayıntab'ın çiğ köftesi
Yesem amma yesem amma
Güzel olur Türkmen kızı
Yanakları kıpkırmızı
Diyarbakır'ın karpuzu
Yesem amma yesem amma
Mersin Dörtyol portakalı
Maraş'tan da pirinç geli(r) 
Malatya'da dut zerdali
Yesem amma yesem amma
Ah İzmir'in kuş üzümü
Pek severim boğazımı
Kazova'nın yaş üzümü
Yesem amma yesem amma
Kastamonu'nun kendiri
Bursa'nın ipek mendili
Edirne'nin hoş pendiri
Yesem amma yesem amma
İstanbul Ankara ayar
Her ne dersen bunlarda var
Şarap pirzolayı sever
Yesem amma yesem amma
Samsun ve Bafra tütünü
Alsam Urfa'nın atını
Avlarda keklik etini
Yesem amma yesem amma
Adana'da biter pamuk
Geze geze hep usandık
Trabzon'da çoktur fındık
Yesem amma yesem amma
Uğradım Muş ile Van'a
Gümüş takım lüzum bana
Sade yağdan bir kaygana
Yesem amma yesem amma
Gahi uslu gahi deli
Çirkinleri neylemeli
Bulsam bir Gürcü güzeli
Sarsam amma sarsam amma
Veysel niden sözü savı
Yedin içtin aldın tavı
Gönlümden hayal pilavı
Yedim amma yedim amma
<end>

<start>
Şu geniş dünyaya sığmayan gönül
Şimdi bir odaya kapandı kaldı
Bir dakka bir yerde duramaz iken
Oturduğu yerden kalkamaz oldu
Hani o gençlikte çağlayan gönül
Gahi gülüp gahi ağlayan gönül
Güzeller köşkünde yaylayan gönül
Gönül yaşar amma ümitler öldü
Elveda gençlikte geçen günüme
Ezirail el atıyor canıma
Yanarım gençlikte o zamanıma
Acı tatlı günler hep hayal oldu
Nerde gençlikteki geçen çağlarım
Sustu bülbül gazel döktü bağlarım
Her gün hatırlarım her gün ağlarım
Veysel ağlamanın zamanı geldi
<end>

<start>
Yine bir acı ses duydu kulağım
Bülbül mü susacak gül mü solacak
Ne hastayım ne ölüyüm ne sağım
Bir gün dirilenler bir gün ölecek
Dolu bardak gibi boşaldım doldum
Sarı çiçek gibi açıldım soldum
Leylasın yitiren Mecnun ben oldum
Beklerim ki nazlı yarim gelecek
Katre idim bir ırmağa karıştım
Çalkalandım çok bulandım çok taştım
Gide gide bir deryaya ulaştım
Dalgalandım coştum oldu olacak
Derya bende ben deryada birleştik
Ayrılmaya imkan yoktur yerleştik
Nice boyalardan çemberden geçtik
Veysel neler çekmiş kim ne bilecek
<end>

<start>
Çok uzatma ayağını
Açıkta kalır üşürsün
Temiz kullan boyağını
Sahte boyalar taşırsın
Olmayasın karaktersiz
Çok konuşun yerli yersiz
Adın doğru kendin hırsız
Karanlıkta dolaşırsın
Söyle kime oldun aşık
Gittiğin yollar dolaşık
Yemek yersin kab bulaşık
Hanım sana ne pişirsin
Ağlayanı gülenleri
Gözyaşların silenleri
Topladığın yalanları
Dostum ile bölüşürsün
Veysel eli nideceksin
Herkes ettiğini çeksin
Önüne bak düşeceksin
Doğru gitsen ulaşırsın
<end>

<start>
Derdim gizli kapağını kaldırma
Yayılır aleme ziyan görünür
Her kişi dayanmaz cevrü cefaya
Aşıktan maşuka isyan görünür
Bu hasta gönlümün ne idi derdi
Daima durmayıp feryat ederdi
Sanma şu sineme bir tek yar vurdu
Feleğin hançeri her an görünür
Sardı her yanımı felek çemberi
Zulmü mazlumadır öteden beri
Gahi deli eder gahi serseri
Mecnunuz Leylamız ayan görünür
Herkes sevdiğine çekmiş bir perde
Benim yarim açık saçık her yerde
Hayali kalbimde sevdası serde
Mart nisan misali bir an görünür
Veysel ağlar ama gönlü ferahtır
Yar sana ilayık bir nesnem yoktur
Çünkü pervaneye ateş mübahtır
Cesette emanet bir can görünür
<end>

<start>
Deli gönül değme çaydan bulanmaz
Coşarsa dalgası kendinden olur
Derdsiz aşık diyar diyar dolanmaz
Gezdirir kavgası kendinden olur
Gönüle delidir demiştik baştan
Üşümez borandan ıslanmaz yaştan
Boğulmaz denizden yenmez ateşten
Ateşi kor közü kendinden olur
Gönül bir deryadır dalgası dinmez
Her güzele meyil verip dost denmez
Taşıma su ile değirmen dönmez
Dökülür çarka su kendinden olur
Yüce dağlar ova gibi düzlenmez
Veysel muhannetten kerem gözlenmez
Tilki gölgesine arslan gizlenmez
Yiğidin gölgesi kendinden olur
<end>

<start>
Dalgın dalgın seyreyledim alemi
İrenkler ne çiçekler ne koku ne
Bir arama yaptım kendi kafamı
Görünen ne gösteren ne görgü ne
Çeşitli irenkler türlü görüşler
Hayal mıdır rüya mıdır bu işler
Tatlı muhabbetler güzel sevişler
Güzellik ne sevda nedir sevgi ne
Göz ile görülmez duyulan sesler
Nerden uyanıyor bizdeki hisler
Şekilsiz gölgesiz canlar nefesler
Duyulan ne duyuran ne duygu ne
Kimse bilmez dünya nasıl kurulmuş
Her cisime birer zerre verilmiş
Cümle varlık bir kuvvetten var olmuş
Gelen ne giden ne yol ne yolcu ne
Herkese gizlidir bu sırrı hikmet
Her nesnede vardır bir türlü ibret
Veysel'i söyletir bir büyük kuvvet
Söyleyen ne söyleten ne Tanrı ne
<end>

<start>
Dünyada tükenmez murad var imiş
Ne alanı gördüm ne murad gördüm
Meşakkatin adın murad koymuşlar
Dünyada ne lezzet ne bir tad gördüm
Ölüm var dünyada yok imiş murad
Günbegün artıyor türlü meşakkat
Kalmamış dünyada ehli kanaat
İnsanlar içinde çok fesat gördüm
Nuşveranı Adil nerede tahtı
Süleyman mührünü kime bıraktı
Resulü Ekrem'in kanunu haktı
Her ömrün sonunda bir feryat gördüm
Var mıdır dünyada gelip de kalan
Gülüp baştan başa muradın alan
Muradı maksudu hepisi yalan
Ölümlü dünyada hakikat gördüm
Dönüyor bir dolap çarkı belirsiz
Çağlayan bir su var arkı belirsiz
Veysel neler satar narkı belirsiz
Ne müşteri gördüm ne hesap gördüm
<end>

<start>
Genç yaşımda felek vurdu başıma
Aldırdım elimden iki gözümü
Yeni değmiş idim yedi yaşıma
Kayıb ettim baharımı yazımı
Bağlandım köşede kaldım bir zaman
Nice kimselere dedim el'aman
On onbeş yaşıma girince heman
Yavaş yavaş düzen ettim sazımı
Üçyüz onda gelmiş idim cihana
Dünyaya bakmadım ben kana kana
Kader böyle imiş çiçek mahana
Levh u Kalem kara yazmış yazımı
Geçirdim ömrümü hava yü heves
Derdim bir kimseye değildir kıyas
Her zaman her vakit kalbimde bu yas
Çark-ı devran güldürmedi yüzümü
Bir vefasız zalim yara bağlandım
Tarih üçyüz otuzbeşte evlendim
Sekiz sene bir arada eğlendim
Zalim kafir yetim kodu kuzumu
Ele geniş bana dünya dar oldu
Tahammülsüz gönlüm bikarar oldu
Günüm zindan gecelerim zar oldu
Kader ile bölemedim kozumu
Veysel der dünyaya ben niye geldim
Her zaman ağladım ne zaman güldüm
Gönlüme teselli kendimde buldum
Sabır ile teskin ettim özümü
<end>

<start>
Senin aşkın beni Mecnun
Edem dedi olamadım
Ben bu aşka hiçbir derman
Çok aradım bulamadım
Aşkın beni etti deli
Gah boşaldım gahi dolu
Candan sevdiğim güzeli
Alam dedim alamadım
Ben o yare olsam köle
Sevdası var başa bela
İsyan ettim bile bile
Kusurumu bilemedim
Ben bir ceset sen bir cansın
Hem dinimsin hem imansın
Bana benden yakın sensin
Dost yolunda ölemedim
Varım yoğum bir Veysel'im
Peşinden tutmuşum elim
Ey benim nazlı güzelim
Eşin yoktur bulamadım
<end>

<start>
Esti bahar yeli karlar eridi
Kubarmış dağlarda kar çiçekleri
Kavlettim yar ile ahdim var idi
Birlikte dermeye mor çiçekleri
Baharda coşarsa bu ulu toprak
Vücuda getirir her türlü yaprak
Al yeşil giyinmiş dağlara bir bak
Besleyip büyütür yer çiçekleri
Yürümüş güzeller helke kolunda
Sivrialan köyünde yayla yolunda
Devşirmiş bağlanmış top top elinde
Kokular koynuna kor çiçekleri
Ah senin elinden çektiğim çile
Söyleyip ismini düşürmem dile
Bülbül figan eyler kırmızı güle
Sakın incitmesin har çiçekleri
Veysel'in derdini yazmışlar baştan
Beni yakıp sen kızınma ataşta
Yanakta güllerin fiyatı kaçta
Satmaya gelişmez yar çiçekleri
<end>

<start>
Ey İstanbul halkı aziz dostlarım
Bu kıymeti lütfettiniz siz bana
Ne derece teşekkürüm bildirsem
Gönül diyor kafi değil az bana
Verilen kıymete layık değilim
Bir aciz kimseyim ayık değilim
Yüzemem deryada kayık değilim
Diyorsunuz gir deryaya yüz bana
Aşkın deryasına dalan bir gemi
Farketmek gerekir iyiyi kemi
Seçemez bunları Veysel acemi
Nasıl verem usta diye poz bana
<end>

<start>
Bir küçük dünyam var içimde benim
Mihnetim ziynetim bana kafidir
Görenler dar görür geniştir bana
Sohbetim ülfetim bana kafidir
İstemem dünyanın saltanatını
Süslü giyimini Arap atını
Bilirsem Türklüğün var kıymetini
Vatanım milletim bana kafidir
İsterdim hayatta düşmanla savaş
Milletime kurban olaydı bu baş
Nasip değil imiş şehitlik kardaş
İmanim niyetim bana kafidir
Dünya geniş olsun ister dar olsun
Yeter ki kalbimde iman var olsun
Her zaman milletim bahtiyar olsun
Rütbemle mesnedim bana kafidir
İçimde beslerim bir büyük ordu
Çiğnesin düşmanı yükseltsin yurdu
Azmi zihniyeti Veysel'in derdi
İşte bu niyetim bana kafidir
<end>

<start>
Kulak ver sözüme dinle vatandaş
Uyma laklak edip gülüşenlere
Meşgul eder seni işinden eyler
Karışırsın tembel perişanlara
Adım at ileri geriye bakma
Bir sağlam iş tut da elinden bırakma
Saçmasapan sözler hep delip takma
Allah'ın yardımı hep çalışanlara
İleriyi gören geriye bakmaz
İnsanlık yolundan dışarı çıkmaz
Allah cömert amma ekmek bırakmaz
Oturup geçmişi konuşanlara
Maziye karışmış yıllar da ay da
Geçmişi konuşmak getirmez fayda
Gören göze ibret vardır her şeyde
Seyret gökyüzünde yarışanlara
Veysel der kafanı nafile yorma
Dünya fani değil çöküp oturma
Adım at ileri avara durma
Yoldaş ol refaha kavuşanlara
<end>

<start>
Parça parça olsun paramı çalan
Kimi gerçek dedi kimisi yalan
Dünyada görmedim böyle bir plan
Kapı kitli cüzdan cepte para yok
Gezdim İstanbul'u İzmir Ankara
Şadırvanlı Handa kaldı bu para
Bu nasıl dalgadır bu ne dubara
Kapı kitli cüzdan cepte para yok
İsa değil göğe çıksın sır olsun
Alanların iki gözü kör olsun
Tarsus'ta bu destan hatıra kalsın
Kapı kitli cüzdan cepte para yok
Bilsem gelmez idim ben bu Tarsus'a
Bu gamlı gönlümü koymazdım yasa
Haber verdim inzibata polise
Kapı kitli cüzdan cepte para yok
Ehli dil olanlar asla bun'almaz
Herkesin ettiği yanına kalmaz
Bu ne muammadır hiç kimse bilmez
Kapı kitli cüzdan cepte para yok
Olan oldu Veysel boşuna yanma
Sana kim dedi ki uyu uyanma
Sılaya gitmeyi severim amma
Kapı kitli cüzdan cepte para yok
<end>

<start>
Koca dünya vaziyeti değişti
Günde türlü türlü dolap dönüyor
İnsan kanadlandı göklerde uçtu
Bilmeyenler eski dünya sanıyor
Ey dünya kimseye yar olman yürü
Gidenler gidiyor gelmiyor geri
Göklerde beklerdik yağmuru karı
Şimdi gökten yere ataş iniyor
İngiliz Fransız Alaman Urus
Günde telef eder binlerce nüfus
Bu kadar milletler hep suçlu suçsuz
Ataş almış oylum oylum yanıyor
Irahat yok Londra'da Lozan'da
Avrupa Asiye hep kızıl kanda
Hamdolsun çok şükür şöyle zamanda
Her taraftan Türk'e rahat deniyor
Uyuma ey Veysel uykudan uyan
Yakın görünecek herkesçe beyan
Hep memnun kalacak biz Türküz diyen
Başa devlet kola doğan konuyor
<end>

<start>
Kırk yaşımdan sonra kalbime ilham
Erişti Mevladan bir ihsan oldu
Hakkı bilenlere hazırdır her an
İnkar edenlere sır nihan oldu
Varlık noktasını açık gösterdi
İradeyi cüz'ün elime verdi
Hakkı bilen her eşyayı Hak gördü
Vücudun şehrine o sultan oldu
Sağda solda arşta kürste hem yerde
Hazırdır münkirin gözünde perde
Diyen bilmez bilen demez bir ferde
Akıl ermez sırrı bir süphan oldu
Zahir batın her irenkten görünür
Gahi doğar amma gahi dulunur
Nerde baksan orda hazır bulunur
Kim demiş hakkında lamekan oldu
Nuru ile bu alemi kapladı
Azimdir kerimdir gafurdur adı
Sefil Veysel Hak'tan ister muradı
Muradlar verecek cömertkan oldu
<end>

<start>
Göz gezdirdim dört köşeyi aradım
Ne sen var ne ben var bir tane Gaffar
İstersen dünyayı gez adım adım
Ne sen var ne ben var bir tane Gaffar
Coşar deli gönül misali derya
Mecnun'a sahrada göründü Leyla
Gördüğün güzellik hepisi Mevla
Ne sen var ne ben var bir tane Gaffar
Her nesnede mevcut her cesedde can
Anın için dedik biz ona Canan
Evvel ahir odur onundur ferman
Ne sen var ne ben var bir tane Gaffar
Bahar gelir çiçek olur açılır
Zaman zaman yağmur olur saçılır
Ehli aşka mey görünür içilir
Ne sen var ne ben var bir tane Gaffar
Neyim ne olacak elde neyim var
Karac'oğlan Dertli Yunus soyum var
Mansur'a benzeyen bazı huyum var
Ne sen var ne ben var bir tane Gaffar
<end>

<start>
Havalanma telli durnam
Havalanma telli durnam
Aman aman aman ey
Uçup gitme yele karşı
Ah niye doğdun sarı yıldız 
Mavi yıldız yıldız yıldız yıldız yıldız dön dön
Zülüflerin tel tel olmuş
Zülüflerin tel tel olmuş
Aman aman aman ey
Döküp gitme ele karşı
Ah niye dogdun sarı yıldız
Mavi yıldız yıldız yıldız yıldız yıldız dön dön
Evler yıkan beller büken
Kanlımı oldun kervan kıran
Dön dön dön dön dön
Şahinim var bazlarım var
Baharım var yazlarım var
Yare tenha sözlerim var
Ben diyemem ele karşı
Zülüflerin tel tel olmuş
Zülüflerin tel tel olmuş
Aman aman aman ey
Döküp gitme ele karşı
Ah niye dogdun sarı yıldız
Mavi yıldız yıldız yıldız yıldız yıldız dön dön
Dertli derki dünya fani
Seni seven neyler malı
Yakışmazsam öldür beni
Giyin yeşil ala karşı
Zülüflerin tel tel olmuş
Zülüflerin tel tel olmuş
Aman aman aman ey
Döküp gitme ele karşı
Ah niye dogdun sarı yıldız
Mavi yıldız yıldız yıldız yıldız yıldız dön dön
Kani Karacaoğlan kani
Veren alır tatlı canı
Yakışmazsa öldür beni
Yeşil bağla ala karşı
<end>

<start>
Bahar gelir kudurursun
Kızılırmak seni seni
Ne uyursun ne durursun
Kızılırmak seni seni
Gelin yedin kızlar yedin
Nice ela gözler yedin
Seksen doksan yüzler yedin
Kızılırmak seni seni
Gençler yersin koca yersin
Gündüz yersin gece yersin
Hakim benden sormaz dersin
Kızılırmak seni seni
Yakının var ırağın var
Zemherirde bir çağın var
Bir de buzdan tuzağın var
Kızılırmak seni seni
Atı sürdü Mehmet Özbek
Yüzü tutmuş sandı buz pek
Az kaldı ki ola helak
Kızılırmak seni seni
Parça parça etsem seni
Fabrikaya tutsam seni
Deniz olsam yutsam seni
Kızılırmak seni seni
Üzerine köprü kursam
Arzun yerine getirsem
Seni cehenneme sürsem
Kızılırmak seni seni
Söyler Veysel sözü sana
Yılda kıyan üç beş cana
Selleri eylen bahane
Kızılırmak seni seni
<end>

<start>
Bir yar için diyar diyar dolandım
Yoruldum da Çamlıbel'e yaslandım
Irmak oldum çalkalandım bulandım
Duruldum da Çamlıbel'e yaslandım
Gahi gönül oldum yüksekten uçtum
Ferhat oldum aşk uğrunda çalıştım
İrenk irenk çiçeklere karıştım
Dirildim de Çamlıbel'e yaslandım
Yıldızdağı Pir Sultan'ın yaylası
Kılıç kalkan kırat beylerin süsü
Kulağıma değdi Köroğlu sesi
Dirildim de Çamlıbel'e yaslandım
Feleğinen çok oynadım ütüldüm
Bir zalimin tuzağına tutuldum
Haraç mezat dost uğruna satıldım
Verildim de Çamlıbel'e yaslandım
Veysel der bir yarin derdine düştüm
Aşkın dolusunu elinden içtim
Kendi kaçtı hayaline ulaştım
Sarıldım da Çamlıbel'e yaslandım
<end>

<start>
Çiğdem der ki ben elayım
Yiğit başına belayım
Hepisinden ben alayım
Benden ala çiçek var mı
Al baharlı mavi dağlar
Yarim gurbet elde ağlar
Lale der ki behey Tanrı
Neden benim boynum eğri
Yardan ayrı düştüm gayrı
Benden ala çiçek var mı
Al baharlı mavi dağlar
Yarim gurbet elde ağlar
Nevruz der ki ben nazlıyım
Sarp kayalarda gizliyim
Mavi donlu gökyüzlüyüm
Benden ala çiçek var mı
Al baharlı mavi dağlar
Yarim gurbet elde ağlar
Sümbül der ki boynum uzun
Yapraklarım düzüm düzüm
Beni ak gerdana dizin
Benden ala çiçek var mı
Al baharlı mavi dağlar
Yarim gurbet elde ağlar
<end>

<start>
Bir ulu ağaçtan bir yaprak düşse
O anda acısın duyar iniler
Katlansa acıya sakince geçse
Esen rüzgarlara uyar iniler
Bu aşkın meyinden içip de kanan
Gencecik başını sevdaya salan
Yarinden ayrılıp gurbette kalan
Geçen günlerini sayar iniler
Çağlayıp akıyor bakarsın suya
Yağan yağmurlardan zevk duya duya
Geçer dolaplardan yeter arzuya
Başını çarklara koyar iniler
Dağlar çiçek açar Veysel derd açar
Derdine düştüğüm yar benden kaçar
Gerçek aşık olan kendinden geçer
Derdini aleme yayar iniler
<end>

<start>
Bir ulu kuş olsam uçsam yürüsem
O zaman gönlüme yoldaş olurum
Sakin olsam bu sevdadan farısam
Balsız kovan gibi bomboş olurum
İyisi bu sevda devam eylesin
Aşıka gerekmez arı neylesin
Herkes ne söylerse bana söylesin
İşitmez anlamaz bir baş olurum
Beni türlü renge bandırdın yarim
Günbegün artıyor ahü efkarım
Kalmadı mecalim yoktur kararım
Ne zaman yüz yüze buluş olurum
Tahammül et Veysel sen bu hicrana
Açma derdlerini gez yana yana
Zemanede emniyet yok insana
Düşünür bu hale bir hoş olurum
<end>

<start>
Boş gitme köyüne ey bad-ı saba
Yare gözyaşımdan armağan götür
Perişan halimi sual eylerse
Zülfü tellerimden bir nişan götür
Varırsan yanına halvette ise
Konuşma yar ile ülfette ise
Üçbeş mahbup ile işarette ise
Mey-i meclisine armağan götür
Varırsan yanına badi gizli yar
Konuşma yar ile duymasın ağyar
Kamilin sözünü eyler aşikar
Sir nihan elinden armağan götür
<end>

<start>
Bu alemi gören sensin
Yok gözünde perde senin
Haksıza yol veren sensin
Yok mu suçun burda senin
Kainatı sen yarattın
Her şeyi yoktan var ettin
Beni çıplak dışar'attın
Cömertliğin nerde senin
Evli misin ergen misin
Eşin yoktur bir sen misin
Çarkı sema nur sen misin
Bu balkıyan nur da senin
Kilisede despot keşiş
İs'Allahın oğlu demiş
Meryem Ana neyin imiş
Bu işin var bir de senin
Kimden korktun da gizlendin
Çok arandın çok izlendin
Göster yüzün çok nazlandın
Yüzün mahrem ferde senin
Binbir ismin bir cismin var
Oğlun kızın ne hışmın var
Her bir irenkte resmin var
Nerde baksam orda senin
Türlü türlü dillerin var
Ne acayip hallerin var
Ne karanlık yolların var
Sırat köprün nerde senin
Ademi sürdün bakmadın
Cennette de bırakmadın
Şeytanı niçin yakmadın
Cehennemin var da senin
Veysel neden aklın ermez
Uzun kısa dilin durmaz
Eller tutmaz gözler görmez
Bu acayip sır da senin
<end>

<start>
Kıbrıs'taki olan haksız olaylar
Kemirir içimi kurt olur gider
İnsanlık dışında yapılan işler
Bütün milletlere dert olur gider
Sulh sever milletiz cihanda hürüz
Görürüz herşeyi zannetmen körüz
Kafamız kızarsa vurur kırarız
Herşeyin bir anda hurt olur gider
Türk milleti asla korkmaz düşmandan
Korkarız Allah'tan bir de vicdandan
Geçmeyiz namustan geçeriz candan
Kalan gazi ölen mert olur gider
Kahraman ordumuz elde silahlar
Bir bir sorulacak kalır mı ahlar
Çizm'altında çiğnenirken alçaklar
Bakarsın binlerce Yorg’ölür gider
Masum yavruların nedir günahı
Bu hareket gücendirir Allah’ı
Türk ordusu kullanırsa silahı
Tedavisiz derdin dört olur gider
İnsanlık kahretmiş sizden kaçıyor
Nefret kapıları size açıyor
Vicdan sizden çok uzaktan uçuyor
Zulüm var adalet nerd'olur gider
Sanki din adamı o alçak papaz
Beladır dünyaya parmağı durmaz
Türkler haksız yere adam öldürmez
Birgün Makarios mort olur gider
Veysel'in kafası kin ile dolu
Urumlar bu işi iyi bilmeli
Kıbrıs'a düşerse Türklerin yolu
Lefkoşa Türklere yurt olur gider
<end>

<start>
Seherde ağlayan bilbil
Sen ağlama ben ağlayayım
Ciğerim dağlayan bilbil
Sen ağlama ben ağlayayım
Aşık der hale böyle
Gidelim yola böyle
Felek bildiğin işler
Hemen yüz yıl talab eyle
Bilbilin donları yeşil
Kırmızı güle dolaşır
Ağlama bana yakışır
Sen ağlama ben ağlayayım
Aşık der ki ben de vur
Suyu kaldı bende vur
Yedi yerde yaram var
Bir ok al sen de vur
Bilbilin donları sarı
Ben ağlarım zarı zarı
Sen de mi yitirdin yari
Sen ağlama ben ağlayayım
Aşık der ki uyandım
Uyandıkca uyandım
Taş olsam yandım idi
Toprak oldum dayandım
Emrah eder bahtım kara
Aşk elinden ciğerpare
Bilbil güle ben de yare
Sen ağlama ben ağlayayım
Aşık der üne düşdün
Gölgeden güne düşdün
Olmaz olası kader
Bu nasıl hale düşdün
<end>

<start>
Ziyaret eyledim koca Sivas'ı
Silindi gönlümün kalmadı pası
Durmayıp çalışır cer atelyesi
Gittikçe artıyor şanı Sivas'ın
İptida kongre kuruldu burda
Cumhur(i) yete karar verildi burda
Bulanık fikirler duruldu burda
Yayıldı aleme ünü Sivas'ın
Atatürk'ün yattığı yer nur olsun
Memlekete hor bakanlar kör olsun
Çok çalışkan bu valimiz var olsun
Gün günden üstündür günü Sivas'ın
Uzun gitmez ulu sular durulur
Hainlerin ümitleri kırılır
Her köşeye bir fabrika kurulur
Güzelleşir her bir yanı Sivas'ın
Çevre yanı Yıldız Tecer kar imiş
İnsanların bağı bir ikrar imiş
Çok kuvvetli şairleri var imiş
Ruhsati Pir sultan varı Sivas'ın
İptida uyandı burada bahtım
Memlekete hizmet etmektir cehtim
Veysel aşk uğrunda ölmektir ahtım
Yazsın tarihleri beni Sivas'ın
<end>

<start>
Bir seher vaktinde gençlik çağımda
Hayali kalbime geldi gizlendi
Boynum iğri semeserhoş gezerken
Aklımı başımdan aldı gizlendi
Bu sevda başımdan ırılmaz dedi
Aşkın deryaları durulmaz dedi
Her güzele meyil verilmez dedi
Bir baktı yüzüme güldü gizlendi
Hayal mıdır rüya mıdır ben şaştım
Çok aradım köşe köşe dolaştım
Sevda derler bir sahilde ulaştım
Aşkın deryasına daldı gizlendi
Melek miydi huri miydi peri mi
Bir güzele benziyordu durumu
Dedi Veysel faşeyleme sırrımı
Bilmem nere gitti noldu gizlendi
<end>

<start>
Dünya dolsa şarkıyınan
Türküz türkü çığırırız
Yola gitmek korkuyunan
Türküz türkü çığırırız
Türküz Türkler yoldaşımız
Hesaba gelmez yaşımız
Nerde olsa savaşımız
Türküz türkü çığırırız
Türklerdir bizim atamız
Halis Türküz kanı temiz
Şarkı gazeldir hatamız
Türküz türkü çığırırız
Bayramlarda düğünlerde
Toplantıda yığınlarda
Sıkılınca dar günlerde
Türküz türkü çığırırız
Yaylalarda yataklarda
Odalarda otaklarda
Koyun gibi koytaklarda
Türküz türkü çığırırız
Su başında sulaklarda
Türkün sesi kulaklarda
Beşiklerde beleklerde
Türküz türkü çığırırız
Hep beraber gelin kızlar
Bile coşar o yıldızlar
Koşulunca çifte sazlar
Türküz türkü çığırırız
İnler Veysel arı gibi
Bülbüllerin zarı gibi
Turnalar katarı gibi
Türküz türkü çığırırız
<end>

<start>
Aleme yar olsam yar bana küser
Yarim bir tanedir yadı neyleyim
Kalbimde kadimdir aşk ile eser
Ateşi kafidir od'u neyleyim
Benim yarim güzellerden kıymetli
Tor şahin bakışlı arslan heybetli
Gülüşü cilveli sohbeti tatlı
Baldaki lezzeti tadı neyleyim
Benim yarim güzellerin sultanı
Uğruna koymuşum bu tatlı canı
Evvel ahır olacağım kurbanı
Edebi hayayı udu neyleyim
Muhabbetin canda haslardan hastır
Avutur Veysel'i bir şen piyestir
Türk adı babamdan bana mirastır
Daha bundan başka adı neyleyim
<end>

<start>
Havalandı gönlüm inmez engine
Her zaman gönlümün yaylası Tecer
Yüzünü benzettim gülün rengine
Her zaman gönlümün yaylası Tecer
Tecer Dağı her yayladan yayladır
İşittiğim haber bana gayledir
Sevgin beni için için söyletir
Her zaman gönlümün yaylası Tecer
Haber aldım gene başın dumanlı
Dağılmış dumanın şöhreti şanlı
Açmış menevşeler yeşil çemenli
Her zaman gönlümün yaylası Tecer
Gelmiş o yaylanın baharı yazı
Öter bülbülleri hoştur avazı
Bilir Köroğlu’nu sever Ayvaz’ı
Her zaman gönlümün yaylası Tecer
Yüce yaylam güzellerin otağı
Hoştur Veysel yaylaların o çağı
Ulu dağlar koç yiğitlerin yatağı
Her zaman gönlümün yaylası Tecer
<end>

<start>
Devri Cumhuriyet asırı yirmi
Uyan bu gafletten uyuma yurttaş
Dünya ayaklanmış aya gidiyor
Uyan bu gafletten uyuma yurttaş
Bırak sar'öküzü varsın yayılsın
Set çekme gözlere herkes ayılsın
Her köşeye bir fabrika koyulsun
Uyan bu gafletten uyuma yurttaş
Yürüyen yolcuyu çekme geriye
Dikkat eyle karıncaya arıya
Gidiş böyle kavuşaman huriye
Uyan bu gafletten uyuma yurttaş
Zarar gelmez sana kaçınma sazdan
Günahın korkusu çıkmıyor bizden
Vazgeç demiyorum sana namazdan
Uyan bu gafletten uyuma yurttaş
Destekle fakiri okut yetimi
Bu hayırlar dinimizce kötü mü
İdrak eyle hidrojeni atomu
Uyan bu gafletten uyuma yurttaş
Dökülen yağmurun kilogramı
Ölçmüş biçmiş metre midir kare mi
Çok yatarsın azdırırsın yaramı
Uyan bu gafletten uyuma yurttaş
Bu işler bir ibret değil mi bize
Göklere fırlıyor bu kadar füze
İstiyor aydaki sırları çöze
Uyan bu gafletten uyuma yurttaş
Diyorlar ki dünya evvel su imiş
Oku anla dünya nedir ne imiş
Yükselenler bilgi ile büyümüş
Uyan bu gafletten uyuma yurttaş
Allahın varlığı mevcut insanda
İlim akıl fikir sermaye sende
Çalıştır gemiyi otur dümende
Uyan bu gafletten uyuma yurttaş
Hiçbir şey bilmezsen dik biraz kavak
Boş gezene derler serseri savak
Yumma gözlerini dünyaya bir bak
Uyan bu gafletten uyuma yurttaş
Veysel ne durursun herkes gidiyor
Zaman uymaz sen zamana uy diyor
Fen çok büyük kerameti yutuyor
Uyan bu gafletten uyuma yurttaş
<end>

<start>
Dünya çok şirin geçilmez
Sağ oldukça umut yaşar
Seksen doksan yüz yaş olsa
Yine onda umut yaşar
Umut Allah'tan kesilmez
Bu ne hikmet kimse bilmez
Türlü derdi çeker gülmez
Yine onda umut yaşar
Gönül umudun yoldaşı
Durmaz gezer dağı taşı
Son nefeste olsa kişi
Gine onda umut yaşar
Yalvar Veysel gündüz gece
Allah emretmiş böylece
Teneşire çıkanaca
Gine onda umut yaşar
<end>

<start>
Yel estikçe dalgalanır dalları
Türlü türlü sada verir ağaçlar
Tertip olmuş kuğu gibi dilleri
Türlü türlü sada verir ağaçlar
Bahar gelir yaprak açar yaz olur
Aşka düşen ateş olur köz olur
Kaval olur keman olur saz olur
Türlü türlü sada verir ağaçlar
Yel değdikçe ince dallar ses verir
Yeşil yaprak etrafına süs verir
Aşılarsan meyvesini has verir
Türlü türlü sada verir ağaçlar
Balta gelir yalağından yad eder
Usta gelir keman yapar ud eder
Yanık sesli kaval ne feryad eder
Türlü türlü sada verir ağaçlar
Davul olur gümbür gümbür gümüler
Zurna olur ince sesle iniler
Gıranata derdlerimi yeniler
Türlü türlü sada verir ağaçlar
Kalem olup her lisandan okuyor
Ana sesi ciğerimi yakıyor
Dallarında çeşitli kuş şakıyor
Türlü türlü sada verir ağaçlar
<end>

<start>
Türlü türlü irenklere belenmiş
Yeşil yaprağile döşeli dağlar
Giyinmiş kuşanmış gelin misali
Gülüyor yüzüne neş'eli dağlar
Çeşit çeşit çiçek takmış döşüne
Çekilir göçleri peşi peşine
Çıkabilsem şu yaylanın başına
Kuzulu kurbanlı şişeli dağlar
Erimiş karları çekilmiş duman
Açılmış çiçekler yürümüş çimen
Hayali kafamda yaşar her zaman
Başı oylum oylum meşeli dağlar
Yüce dağlar biribirine göz eder
Rüzgar ile mektuplaşır naz eder
Gahi duman bürür gahi yaz eder
Dereli tepeli köşeli dağlar
Kışı gelince beyaz çarşaf bürünür
Bahar gelir dağlar yunur arınır
Hangisine baksan cennet görünür
Sizi benimseyip coşalı dağlar
Ovalar bizimdir dağ bizim dağlar
Ağlatma Veysel’i gel gözüm dağlar
Dağlarsa sinemi gurbetlik dağlar
Sevgilimden ayrı düşeli dağlar
<end>

<start>
On dokuz Mayıs'ta parlayan zafer
İptida Samsun'a bastı ayağı
Ne mutlu Samsun'a zafer kapısı
Her an için hatırlarız bu çağı
Samsun'a parladı zafer güneşi
Öyle bir zafer ki bulunmaz eşi
Gerdi kanatların bir devlet kuşu
Şeneldi Türklerin kadim ocağı
Samsun'a çıkınca bir asker idi
Bir aydınlık şarka doğru yürüdü
Emsali bulunmaz bir cevher idi
Edeb erkan medeniyet membağı
Tokat'tan Sivas'tan doğru Erzurum
Kurdu kongreyi düzeldi durum
Yollardan geçerek aynı yıldırım
Şanlı Ankara'ya kurdu otağı
Yürüdü cepheye el birliğiyle
İnançlı imanlı bir varlık ile
Yanında binlerce kurbanlık ile
Süpürdü düşmanı bastı dayağı
Haykırdı orduya yürümek gerek
Zafer bizim haydi yürü diyerek
Akdeniz'den Trakya'dan geçerek
Hudutlara çaktı şanlı bayrağı
İşte bugün Atatürk'ün günüdür
Her yana yayılan onun ünüdür
Her tarafta şenlik Türk düğünüdür
Nur içr'olsun Atatürk'ün yatağı
Veysel bu sözünde var mıdır hata
Yurdumuzu benzetelim cennete
Bu vatanı ısmarladı millete
Türk korusun dedi yine bu bağı
<end>

<start>
Olaydım cephede kahraman asker
Çalışırdım memleketin işine
İçimde duygular uyanan hisler
Taşırırdı beni hudut dışına
Bizi bugün için beslemiş vatan
Ne mutlu bu yolda olaydım kurban
Çekilip karşıma çıkınca düşman
Süngü vursa idim düşman döşüne
İftihar ettiğim büyük muradım
Türkoğluyum temiz Türktür ecdadım
Şehit ismi yazılsaydı soyadım
Kanım ile mezarımın taşına
Ne yazık ki bana olmadı kısmet
Düşmanı denize dökerken millet
Felek kırdı kolum vermedi nöbet
Kılıç vurmak için düşman başına
Bugünler müyesser olsaydı bana
Minnet etmez idim bir kaşık kana
Mukadder harici gelmez meydana
Neler geldi bu Veysel'in başına
<end>

<start>
Oku benim cici yavrum
Okul cennet meyvesidir
Okuldadır türlü san'at
Medeniyet membasıdır
Okuldadır cümle varlık
Hiçbir türlü çekmen darlık
Okuldadır dirlik birlik
Birlik yurdun ihyasıdır
Yürü yavrum okuluna
Altın bilezik koluna
Hem kızına hem oğluna
İlim irfan yuvasıdır
Okul yurdun can damarı
Okul korur namus arı
Okul istikbal yolları
Görenlerin görmesidir
Okul bilir doğru yolu
Okuldur yurdun temeli
Mürşit ilimdir bilmeli
Bu ses Ata'nın sesidir
Oku çalış bul hidayet
Mesut olur yaşar hayat
Veysel bunu der nihayet
Okul ilim deryasıdır
<end>

<start>
Yıllarca avuttum garip gönlümü
Dedim o yar bir gün gelecek bize
Gelmiş gitmiş bizim evi yoklamış
Gönüllerde gezer görülmez göze
Tanışlık vermemiş gezmiş benimle
Can yoldaşı imiş öz canım ile
Gönülde hükmeden sultanım ile
Bugün bize gelmiş yar geze geze
Benim bir yarim var aleme yardır
Akıllar ermedik cilvesi vardır
Onu sevenlerin gönlü bahardır
Solmaz çiçekleri her zaman taze
Var mı benim gibi talihi yaver
Her zaman dillerim çağırır yar yar
Veysel'i söyleten o oynak dilber
Edalı cilveli çekilir naze
<end>

<start>
<end>

<start>
Yiğitler silkinip ata binince
Derelerde bozkurtlara ün olur
Yiğit olan döne döne döğüşür
Kötüler gavgadan kaçar hon olur
Bir yiğit civasın almış atıyor
Ak elleri kızıl kana batıyor
Bir kötü gavgadan dönmüş kaçıyor
Kaçma kötü kaçma şimdi dön olur
Bir yiğit civasın almış eline
Başını koymuş da yiğit yoluna
Kalkan parelene zırhlar deline
Kanlı gömlek koç yiğite don olur
Köroğlu çağırır figan ağıtlar
İman ehli birbirini öğütler
Boydan boya demir donlu yiğitler
Çalar civasın kahraman olur
<end>

<start>
Yiğitler silkinip ata binende
Derelerde bozkurtlara ün olur
Yiğit olan döne döne döğüşür
Kötüler kavgadan kaçar hun olur
(Ağırlama) 
Çamlıbel'e süreyidim yolumu
Altınlardan nallatayım nalını
Üç güzele dokutayım çulunu
Alma gözlü kız perçemli kıratım
Kırat kırat kırat kırat
Kırata binen alır murat
Yokuşa yukarı tavşan büküşlüm
İnişe aşağı ceylan gelişlim
Taze gelin gibi uğru nakışlım
Alma gözlü kız perçemli kıratım
Kırat kırat kırat kırat
Kırata binen alır murat
Başını başımdan yukarı tutar
Haykırır köpüğü başından atar
Kaçarsa kurtulur kovarsa tutar
Alma gözlü kız perçemli kıratım
Kırat kırat kırat kırat
Kırata binen alır murat
(Yeldirme) 
Kıratım meydan yerinde
Gezer horlayı horlayı
Bir kötü az bir kavgadan
Kaçar zorlayı zorlayı
Kırata yakışır bunlar
Yiğit giyer demir donlar
Ağ gövdeden kızıl kanlar
Akar şorlayı şorlayı
Köroğlu der al kanları
Yere serer çok canları
Eğri kılıç düşmanları
Kırar parlayı parlayı
<end>

<start>
<end>

<start>
(ah)  Yaz bahar ayları gelince
Kızılırmak kenarını sel alır (aman aman) 
(ah)  Bi çift mor menevşe boynun eğince
Oğlan gıza nergiz (vay nergiz ey ey ah)  verir gul alır
(ah)  Kayseri elleri deyi gonlum haseri
Ah eylersem aylar ah gözler yaşarır (aman aman) 
Çok çıharma zülüflerin dışarı
Yel değer de zülüfünden tel alır (aman aman)
<end>

<start>
Yastadır ey deli gönül yastadır
Gelir diye kulaklarım sestedir
Yağmur yağar zülüflerin ıslatır
Var git duman şu yaylanın üstünden
Duman senin çürük işin bitmez mi
Poyraz vurup bir tarafa gitmez mi
Benim eski derdim bana yetmez mi
Var git duman şu yaylanın üstünden
Duman senin pare pare karın var
Şu benim gönlümde ah u zarım var
Benim o yaylada nazlı yarim var
Var git duman şu yaylanın üstünden
<end>

<start>
Seherde yuvada uyanır kuşlar
Dallar sada verir dağlar ses verir
Her biri bir türlü feryada başlar
Güller sada verir bağlar ses verir
Seherde açılır güllerin hası
Sarı çiçek yaylaların libası
Yaprak sesi kaval sesi su sesi
Seller sada verir çağlar ses verir
Coşkun sular gibi akıp çağlarken
Yenilmez aşkınla gönlüm eğlerken
Kelep edip zülüflerin bağlarken
Eller sada verir bağlar ses verir
Görmek için o yavrunun yüzünü
Ekmeğime katık ettim tuzunu
Veysel Şatır düzenlemiş sazını
Teller sada verir ağlar ses verir
<end>

<start>
(ah)  Şu karşıki karlı dağlar
Bilbil bilbil bilbil bilbil
Başı dumanlı dumanlı
(ah)  İkilikte yar sevenin
Bilbil bilbil bilbil bilbil
(ah)  Göynü gümenli gümenli
Ben seni severdim çoktan
Kaşlar yaydan kirpik oktan
Bir bezirgan gelir şahtan
Aslı Yemenli Yemenli
İşte geldi bahar yazlar
Ötüşüyor turna kazlar
Hatıra deymen şahbazlar
Sizler amanlı amanlı
Gül dererler deste deste
Armağan sunarlar dosta
Gülü bağbancıdan iste
Bahçe dumanlı dumanlı
<end>

<start>
Salını salını gelen efendim (efendim) 
Gel böyle sallanma göz değer sana
Al yeşil giyip durma karşımda (karşımda) 
Belki ırakip'ten söz değer sana (ey yar ey)
Yörü güzel yörü kimin yarisin (yarisin) 
Şu hasta gönlümün şivekarısın
Garşıda görünen kırklar dağısın (dağısın) 
Sabahın güneşi tez değer sana (ey yar ey)
İrfani'yem kimse yarin öğmesin (öğmesin) 
Çözeydim ak göğsünün düğmesin
Topla zülüflerin yere değmesin (değmesin) 
Yollar gubarlanmış toz değer sana (ey yar ey)
<end>

<start>
Saklarım gözümde güzelliğini
Her neye bakarsam sen varsın orda
Kalbimde gizlerim muhabbetini
Koymam yabancıyı sen varsın orda
Aşkımın temeli sen bir alemsin
Sevgi muhabbetsin dilde kelamsın
Merhabasın dosttan gelen selamsın
Duyarak alırım sen varsın orda
Çeşitli çiçekler yeşil yapraklar
Renklerin içinde nakşını saklar
Karanlık geceler aydın şafaklar
Uyanır cümlalem sen varsın orda
Mevcudatta olan kudreti kuvvet
Sende hasıl oldu sen verdin hayat
Yoktur senden başka ilanihayet
İnanıp kanmışım sen varsın orda
Hu çeker iniler çalınan sazlar
Kükremiş dalgalar coşar denizler
Güneş doğar perdelenir yıldızlar
Saçar kıvılcımlar sen varsın orda
Veysel'i söyleten sen oldun mutlak
Gezer daldan dala yorulur ahmak
Sen ağaç misali biz dalda yaprak
Meyva çekirdeksin sen varsın orda
<end>

<start>
Sabahtan bir güzel gördüm
Suya gelmişti pınara
Aradım aslını sordum
Aşıkım hüsnü dilbere
Bahçedeki taze fidan
Seherde kalkmış uykudan
Salınarak suya giden
Ala gözlü kaşı kara
Gider yolda üğrünerek
Sandım aslı huri melek
Cilveli nazlı gülerek
Benleri var sıra sıra
Boyu servi çınar gibi
Gökte turna döner gibi
Dala bülbül konar gibi
Avaz veriyor kuşlara
Bülbül bağlıdır kafeste
Kavuşursak son nefeste
Gül bahçede bülbül seste
Veysel yapış zülfü yare
<end>

<start>
Pınarın başında söylenen sözler
Beni deli eyleyor yardeki gözler
Ödeki gelinler beriki kızlar
Atman bu daşları ben yaralıyım
Eller ak giymiş ben karalıyım
Pınarın başında destin var imiş
Beni öldürmeğe kasdın var imiş
Duydum benden özge dostun var imiş
Atma bu daşları ben yaralıyım
Eller ak giymiş ben karalıyım
Pınarın başında yeşil destiler
Ben ne dedim beni yare kesdiler
Çinitan kılıclı finor fesliler
Az kaldılar beni yardan ideler
<end>

<start>
(ah)  Pınara varmadın mı
Gül koydum almadın mı
(ah)  Seni zalimin kızı
Hiç beni anmadın mı
(of of of)  Hiç beni anmadın mı
Ay doğar ayazlanır
Gün doğar beyazlanır
O yar beni görünce
Hem güler hem nazlanır
(of of of)  Hem güler hem nazlanır
Güne düştüm güne düştüm
Gölgeden güne düştüm
Felek muradın olsun
Gör nasıl hale düştüm
(of of of)  Gör nasıl hale düştüm
<end>

<start>
Seher vakti senin ahuzarından
Düştü bir velvele gülşene bülbül
Sen de mi ayrıldın nazlı yarinden
Giriftarsın derd-i hicrane bülbül
Seher vakti bülbül öterek zari
Akar gözüm yaşı deler mermeri
Bülbül ağlar gülün olmaz haberi
Yazıktır ömrüne divane bülbül
Sıtkı der dertlerin dilde müşküldür
O dostun elinden gözlerim seldir
Senin intizarın bir gonca güldür
Benim intizarim bir yare bülbül
<end>

<start>
Seherde ağlayan bülbül
Sen ağlama ben ağlayım
Ciğerim dağlayan bülbül
Sen ağlama ben ağlayım
(Bülbül bülbül bülbül bülbül bülbül bülbül bülbül)
Aşık der ki hala böyle
Gideriz biz yola böyle
Felek bildiğini işler
Hemen yüz yıl talabeyle
(Bülbül bülbül bülbül bülbül bülbül bülbül bülbül)
Bülbülün donları yeşil
Kırmızı güle dolaşır
Ağlamak bana yaraşır
Sen ağlama ben ağlayım
(Bülbül bülbül bülbül bülbül bülbül bülbül bülbül)
Aşık der ki bende vur
Suyu kaldır bende vur
Yedi yerimde yaram var
Bir ok al da sen de vur
(Bülbül bülbül bülbül bülbül bülbül bülbül bülbül)
Bülbülün donları sarı
Ben ağlarım zarı zarı
Sen de mi yitirdin yari
Sen ağlama ben ağlayım
(Bülbül bülbül bülbül bülbül bülbül bülbül bülbül)
Ezel bahar gelmeyince
Kırmızı gül bitmezimiş
Kırmızı gül bitmeyince
Garip bülbül ötmezimiş
(Bülbül bülbül bülbül bülbül bülbül bülbül bülbül)
<end>

<start>
Siyah tene yeşil donlar giyersin
Mevsimler içinde baharsın yarim
Türlü türlü irenkleri sayarsın
Miskü amber gibi kokarsın yarim
Dağlara taşlara süs veren sensin
Kurtlara kuşlara his veren sensin
Seherde bülbüle ses veren sensin
Yıldız mehtap leylü neharsın yarim
Aylar geçer yıllar düşer izine
Renk verirsin güneyine kuz'una
Yayla çağı sevgin vardır yazına
Bir misli bulunmaz cevhersin yarim
Veysel Şatır ayrı düştüm eşimden
Onun için duman gitmez başımdan
Elli iki yıllar geçti yaşımdan
Beni kabtan kaba sokarsın yarim
<end>

<start>
Ziyaretim Mevlana'yı
Kabül et Allah aşkına
Bu fakiri divaneyi
Kabul et Allah aşkına
Eşiğine yüzüm sürem
El bağlayıp divan kuram
Büyük lütfun eyle kerem
Kabul et Allah aşkına
Mevlana Mevlananın kulu
Doğru hakka gider yolu
Deryası ırahmet dolu
Kabul et Allah aşkına
Yalvarırım akşam sabah
Kul olanda olur günah
Merhamet et halime bak
Affeyle Allah aşkına
Sana sundum arzuhalim
Size ayan benim halim
Irahmeti bol sultanım
Kabul et Allah aşkına
Veysel adım budalayım
Size yalvarırım daim
Türk oğluyum Türk'tür soyum
Kabul et Allah aşkına
<end>

<start>
Mecnun gibi dolanıyom çöllerde
Hayal beni yeldiriyor yel gibi
Ah çeker ağlarım gurbet ellerde
Durmaz akar gözüm yaşı sel gibi
Bir güzelin mecnunuyum ezelden
Veremem telkini gelmiyor elden
Yandım ateşine canü gönülden
Görmesem günlerim uzar yıl gibi
Hesapsız haftalar yıllar geçiyor
Evvel benim idi şimdi kaçıyor
Varıp düşmanlara derdin açıyor
Beni görüp sakınıyor el gibi
Zincirsiz kösteksiz bağladı beni
Tatlı dilleriyle eğledi beni
Yurdumdan yuvamdan eyledi beni
Yarsız dünya malı bana pul gibi
Aşkın beni deryalara daldırır
Bazı ağlatır da bazı güldürür
İster azat eyler ister öldürür
Sefil Veysel kapısında kul gibi
<end>

<start>
Mecnun'um Leylamı gördüm
Bir kerecik baktı geçti
Ne sordum ne de söyledi
Kaşların yine yıktı geçti
Soramadım bir çift sözü
Ay mıydı gün müydü yüzü
Sandım ki Zühre yıldızı
Şavkı beni yaktı geçti
Ateşinden duramadım
Ben bir sırra eremedim
Seher vakti göremedim
Yıldız gibi aktı geçti
Bilmem hangi burç yıldızı
Bu dertler yaralar bizi
Gamz'okunu bazı bazı
Yar sineme çaktı geçti
(Farklı tapşırma) 
İzzeti der ne hikmet iş
Uyur iken gördüm bir düş
Zülfünü kement eylemiş
Yar boynuma taktı geçti
Veli'm eydür ne hikmet iş
Uyumadım ki diyem düş
Zülfünü kement eylemiş
Yar boynuma taktı geçti
<end>

<start>
Mecnun gibi dolanırım çöllerde
Hayal beni yeldiriyor (savuruyor)  yel gibi
Ah çeker ağlarım gurbet ellerde
Durmaz akar gözüm yaşı sel gibi
Bir güzelin mecnunuyum ezelden
Veremem telkini gelmiyor elden
Yandım ateşine can ü gönülden
Görmesem günlerim uzar yıl gibi
Hesapsız günlerim gelip geçiyor
(Hesapsız haftalar yıllar geçiyor) 
Varıp sırrın yad ellere açıyor
(Varıp düşmanlara derdin açıyor) 
Evvel benim idi şimdi kaçıyor
Beni görüp saklanıyor el gibi
Zincirsiz kösteksiz bağladı beni
Tatlı dilleriyle eğledi beni
Yurdumdan yuvamdan eyledi beni
Yarsız dünya malı bana pul gibi
Aşkın beni deryalara daldırır
(Bazı ağlatır da bazı güldürür) 
Bir dem ağlatır da bir dem güldürür
İster azat eder ister güldürür (öldürür) 
Aşık Veysel kapısında kul gibi
(Sefil Veysel kapısında kul gibi)
<end>

<start>
Ne haldayım ala gözün süzenler
N'olur suna boylum gör beni beni
Eşinden ayrılıp yaslı gezenler
Her sabah her seher der beni beni
Konuşursan sohbet olam dil olam
Değmen bana yana kül olam
Sen bir bahçıvan ol ben bir gül olam
Uzat ağ ellerin der beni beni
Gözüm görmez oldu kanlı yaşlardan
Yatamıyom hayal meyal düşlerden
Sevdiğim üstünde uçan kuşlardan
Her seher vaktinde sor beni beni
İnsan kısım kısım yer damar damar
Kaşların lamelif gözlerin kamer
İnce bel üstüne olaydım kamer
Yakışır güzelim sar beni beni
Hüseyin'im der üstadımı bulayım
Değmen bana yana yana öleyim
Sevdiğim kapında kölen olayım
Müşterim bulursan ver beni beni
<end>

<start>
Bahçalarda hiyar
Nazik nazik soyar
Şimdi Name duyar
Yandım Name gelin
Bir domurcuk gül iken
Soldum Name gelin
Bahçalarda erik
Dallarını eyerik
Şimdi Name ferik
Yandım Name gelin
Bir domurcuk gül iken
Soldum Name gelin
Deniz dalgasız olmaz
Yiğit sevdasız olmaz
Name cilvesiz olmaz
Yandım Name gelin
Bir domurcuk gül iken
Soldum Name gelin
Aya bak yıldıza bak
Suya giden kıza bak
Name diyor bize bak
Yandım Name gelin
Bir domurcuk gül iken
Soldum Name gelin
<end>

<start>
Köşeyi Vahdete çekilsem dursam
Mihneti dünyanın derdi bırakmaz
Feragat eylesem sohbetten sazdan
Sevdiğim güzelin virdi bırakmaz
Tahammül babında etsem kararı
Soldurmam gülümü kondurmam harı
Kin ile kibirden olaydım beri
Nefis var tamah var dördü bırakmaz
Çocuk olsam beleklere belensem
Memin olsam ince'lekten elensem
Mecnun olsam şu alemi dolansam
Anamın babamın yurdu bırakmaz
Şaşkın bir haldeyim nasıl eylesem
Bir derd ehli bulsam derdim söylesem
Başımı sevdadan halas eylesem
Gönül bir güzeli sardı bırakmaz
Tükenmez bir sevda bulunmaz ucu
Hastayım derdimin yoktur ilacı
Gönlümün mihracı başımın tacı
Veysel ikrarını verdi bırakmaz
<end>

<start>
Kolay geçmek için Kızılırmak'tan
Alındı paralar cemoldu halktan
Gayret köylülerden izin Allah'tan
Tanrım var eylesin milletimizi
Yaptırdı köprüyü güldürdü bizi
Öğlen sonu kara haber yayıldı
İnsanlar ağladı hayvanlar güldü
Bu çirkin iş memlekete yayıldı
Kırılsın elleri kör olsun gözü
Yaktı köprümüzü yandırdı bizi
Fakir fukaradan alındı para
Yandı kömür oldu gitti sulara
Memlekete düşman bir yüzü kara
Kırılsın elleri kör olsun gözü
Yaktı köprümüzü yandırdı bizi
Aslında yok imiş asla Türk kanı
Haydi Türk diyelim kimeydi kini
Adilerden adi yurdun düşmanı
Kırılsın elleri kör olsun gözü
Yaktı köprümüzü yandırdı bizi
Yok imiş kitabı mezhebi dini
Duydunuz mu şu hınzırın işini
Takın zincirini kırın dişini
Kırılsın elleri kör olsun gözü
Yaktı köprümüzü yandırdı bizi
İbrahim Göker'in çektiği emek
Yandı berhavaya gitti diyerek
Onda hüsnüniyet o temiz yürek
Tanrım var eylesin milletimizi
Yapar köprümüzü güldürür bizi
Mehmet Tataroğlu İbrahim Göker
Yine bu dertleri Şarkışla çeker
Yılmaz Türk milleti yaptırır tekrar
Tanrım var eylesin milletimizi
Yapar köprümüzü güldürür bizi
Muhterem Başvekil Sayın Günaltay
Bir himmet ederse bu işler kolay
Bütçeden köprüye ayırsa bir pay
Tanrım var eylesin milletimizi
Yapar köprümüzü güldürür bizi
Veysel hayatımda bunu da gördüm
Yaram bir beş değil artıyor derdim
Sayın Başvekil(i) miz yaparsa yardım
Tanrım var eylesin milletimizi
Yapar köprümüzü güldürür bizi
<end>

<start>
Neyzen Tevfik dünyasını değişti
Tel sustu dil sustu neyler nic'oldu
Ebedi yurduna gitti kavuştu
Ağlasın kemanlar yaylar nic'oldu
Değildir bu dünya kimseye baki 
Neyzen'e de değdi feleğin oku
Döküldü badeler kahretti saki
Gönüller coşturan meyler nic'oldu
Ne dünyaya tapmış ne mala tapmış
Ne doğruyu koyup eğriye sapmış
Ne bir gecekondu ne saray yapmış
Dünya benim diyen beyler nic'oldu
Nice kahramanlar nice sultanlar
Gelmiş gitmiş bağrı yanık ozanlar
Veysel der haniya nerede onlar
Noldu padişahlar soylar nic'oldu
<end>

<start>
Nerde görsem yan yan kaçar
Bana bakar güler gider
Yanar kalbim ateş saçar
Kan ve keder dolar gider
Ceylan gibi iner göle
Hiç bir türlü girmez çöle
Ürgülenir gider yola
Yollar ninni çalar gider
Yar yoluna kurban olam
Dahi dolmadı mı çilem
Kirpikler ok kaşlar kalem
Bu sinemi deler gider
Gahi uslu gahi deli
Sunam senden ayrılalı
Garip halimi görmeli
Benzim sarı solar gider
Olma benden uzaklaşan
Avcıdır bize yaklaşan
Sevdiğinden ayrı düşen
Koyun gibi meler gider
Yağmur olsam yağa yağa
Terim gözyaşım toprağa
Veysel baglanmış bir bağa
Gözyaşlarım siler gider
<end>

<start>
Neler yaptı bana kader
Uyansana kara bahtım
Yel değdikçe erir gider
Karşı dağda kara bahtım
Tecellinin ters kalemi
Bana dar etti alemi
Dedim güzel sar yaremi
Çıkageldi hora bahtım
İçimden gitmez kederim
Mihnet ile doldu derim
Dünya kalsın ben giderim
Bilet veren kara bahtım
Yükün aldı gam kervanı
Terk edip gider bu hanı
Bilinmez nerde mekanı
Göke bahtım yere bahtım
Bu bir sır ki açıklanmaz
Diyen bilmez bilen demez
Öyle bir yol giden gelmez
Uzar gider ara bahtım
Veysel söyler derdi çoktur
Ecel gelir ölüm haktır
Saklanmaya imkan yoktur
Ora bahtım bura bahtım
<end>

<start>
İhtiyat mı etti de geri bakmaya
Ne hak geldi kefenini biçmeye
Sıva kollarını suyum dökmeye
Necip sana kurban derim söylemez
Hasta dediler de geldim yanına
Şifa geldi desem kıyma canına
Böyle işler düşer miydi şanına
Onun için küstüm Necip söylemem
Yüklendi barhanam çekildi göçüm
Bağışla günahım affeyle suçum
Necip'i görmeye gelmedin niçin
Necip sana kurban derim söylemez
<end>

<start>
Dünyanın en zengin aklını gördüm
Sermayesin sordum dedi ki okul
İnsanlara hizmet yaptığın yardım
Merhametim duygum dedi ki okul
Sudan ateş yapan ne güzel sanat
Dünyayı ışığa kaplarsın kat kat
Fikrile mi ettin bunları icat
Rehiberim oldu dedi ki okul
Bu bir keramet mi yoksa hüner mi
Göz görmezse gönül buna kanar mı
Öküzler tarlada sapan döner mi
Eker biçer motor dedi ki okul
Kanat takar gökyüzünde uçarsın
Denizleri müdanasız geçersin
Soğuğu yağmuru nasıl seçersin
Rasathane kurmuş dedi ki okul
Çeşitli taşıtlar bir de tirenler
Hekim olup her yareyi saranlar
Bunu sen mi yaptın yoksa erenler
Daha neler yapar dedi ki okul
Radyolar hayrete düşürdü beni
Her dilden biliyor yok amma canı
İlim akıl fikir yaratmış bunu
Lambası dalgası dedi ki okul
İnsanlar kafası bunları bulan
İlimdir dünyada hakikat olan
Bütün bu işlerin temelin kuran
İnan buna Veysel dedi ki okul
<end>

<start>
Eğer benim ilen gitmek dilersen
Eylen güzel yaz gelsin de gidelim
Bizim eller gırçıllıdır açılmaz
Yollar çamur gurusun da gidelim güzel gidelim
Yollar çamur gurusun da gidelim gardaş gidelim
Sökülsün dağların buzu sökülsün
Oğul versin düz ovaya dökülsün
Erzurum dağının gışı çekilsin
Mor goyunlar melesin de gidelim güzel gidelim
Mor goyunlar melesin de gidelim gardaş gidelim
Garac'oğlan der ki buna ne fayda
Irağbet galmadı yoksulda bayda
Bu ay da olmazsa gelecek ayda
On bir ayın birisinde gidelim güzel gidelim
On bir ayın birisinde gidelim gardaş gidelim
<end>

<start>
Denizaltı Dumlupınar kazası
Yayıldı aleme duyuldu sesi
Çanakkale şehitlerin türbesi
Geldi denizaltı şurada kaldı
Vay anam anam derdime yanam
Çatal yürek gerek buna dayana derde dayana
Memleket uğrunda can veren hasta
Vatan sağol demiş en son nefeste
Seksen bir kahraman aynı kafeste
Bir yolu çıkmadık derede kaldı
Vay anam anam derdime yanam
Çatal yürek gerek buna dayana derde dayana
Bütün gazeteler hep yazar oldu
İsimler dillerde hep gezer oldu
Her Türk'ün kalbinde bir mezar oldu
Sanmayın şehitler orada kaldı
Vay anam anam derdime yanam
Çatal yürek gerek buna dayana derde dayana
Bu vatan uğruna canını veren
Karışmış sulara olmamış gören
Aman deyip Allah'ına yalvaran
İhtiyar babalar nerede kaldı
Vay anam anam derdime yanam
Çatal yürek gerek buna dayana derde dayana
Vatan ağlar millet ağlar yıl ağlar
Deniz ağlar yolcu ağlar yol ağlar
Veysel ağlar sohbet ağlar dil ağlar
Tarihte bir büyük yara da kaldı
Vay anam anam derdime yanam
Çatal yürek gerek buna dayana derde dayana
<end>

<start>
Dünya bir dolap ki durmadan döner
İçimde çeşitli plana ne den
Herkes bir maksatla serpilir süner
Kuyruğu kınalı yalana ne den
Düz ovadan sarpa çekme yolunu
Ver mektebe okutsunlar oğlunu
Doğru at adımın sakın kolunu
Zehirli akrebe yılana ne den
Doğrult hedefine çek ger yayını
Zedeleme temiz kullan oy'unu
Yaptır mektebini yükselt köyünü
Her derdlere derman bulana ne den
Harmanın var her taraftan hav'alır
Kırık gemi kenarından su alır
Zaman gelir belki dene çoğalır
Denesi savrulan samana ne den
Atın arık ise çıkma yarışa
Kafan çürük ise girme her işe
Kolun kırık ise girme döğüşe
Yorulup yollarda kalana ne den
Veysel keser alıp kendine yonma
Her gördüğün güzelliğe inanma
Herkesin bir yüzden hakkı var ama
Bu vatan uğruna ölene ne den
<end>

<start>
Dünya geniş idi şimdi daraldı
Çıkıp gideceğin yer belli değil
Yetmiş altı yıldır alır satarım
Bakmadım deftere kar belli değil
Seyrettim alemi dünya dar dedim
Ay dünya arası sanki bir adım
Denizi karayı ölçtüm aradım
Adalar içinde var belli değil
Avrupa Asiye ayrı bir kıta
Bir yıllık yol idi deveye ata
Uçaklar sığdırdı beş on saate
Daha neler çıkar dur belli değil
Hırsızlar çalardı at ile para
Şimdi çalıyorlar uçak tayyare
Bekar kalsam dünür olsam dullara
İstenecek başlık ver belli değil
Evlattan uşaktan fayda bekleme
Binde bir bulunur o da tekleme
Cahil insan gül ise de koklama
Ayvası turuncu nar belli değil
Ne oğluna güven ne de kızına
Doğru söylen kulak vermez sözüne
Yalvar yakar getiremen izine
İçimde bir ateş kor belli değil
Bu kahpe dünyanın sonu vefasız
Beş günlük ömrünü geçir kavgasız
Diyorlar Veysel'e sersem kafasız
Başımda duman var kar belli değil
<end>

<start>
Dünya tebdil oldu durum değişti
Kimi aya gider kimi cennete
Dünya güzellendi itibar düştü
Anne baba yoksun kaldı hürmete
Bin dokuz yüz altmış yedi yılında
Çirkin sözler gezer halkın dilinde
Ud edep kalmadı kızda gelinde
Büyükler küçüğe gelir minnete
Bakmaz mısın insanların işine
Kötülükler doğar peşi peşine
Mezhep kavgasına din döğüşüne
Sanki varıp sığmamışlar cennete
Kimisi söz verir sözünde durmaz
Hakikatı doğru sözü duyurmaz
İşlediği suçun farkına varmaz
Ne yüzle varacağız ahrete
Kötülükler memlekete kök saldı
Fitnelik fesatlık arttı çoğaldı
Bu işin islahı Allah'a kaldı
Ulu Tanrım yardım etsin millete
Tezvirlerin işi gider ileri
Yalancıya itibar çok ekseri
Hilekarın sahtekarın işleri
Yol açıyor rezalete nefrete
Gitmiyor gönlümün kederi yası
Doğru söyleyene diyorlar asi
Bitmez bu dünyanın kuru davası
Çekil Veysel bir köşeyi vahdete
<end>

<start>
Geçti bahar geldi yazın
Turnam senin sunam senin
Sinemi deler avazın
Turnam senin sunam senin
Avcın benim kıymam cana
Göz göz yara açtın bana
Tellerin atmam yabana
Turnam senin sunam senin
Tara turnam tellerini
Issız koyma göllerini
Yesem dudu dillerini
Turnam senin sunam senin
Sen keklik ol Veysel çalı
Gel saklasın sen dalı
Yolunda kurban olmalı
Turnam senin sunam senin
<end>

<start>
Geçti bahar geldi yazın
Turnam senin sunam senin
Sinemi deler avazın
Turnam senin sunam senin
Tara turnam tellerini
Issız koma göllerini
Yesem dudu dillerini
Turnam senin sunam senin
Avcın benim kıymam cana
Göz göz yara açtın bana
Tellerin atmam yabana
Turnam senin sunam senin
Gövel turnam gölde döner
Durmaz ismin dilde döner
Leblerinden emen kanar
Turnam senin sunam senin
Sen ördek ol ben göl olam
Sen yolcu ol ben yol olam
İster kapında kul olam
Turnam senin sunam senin
Sen keklik ol Veysel çalı
Saklasın gel seni dalı
Yolunda kurban olmalı
Turnam senin sunam senin
<end>

<start>
Gel ey aşık bu bir esrar-ı Hak'tır
Erenlerin yolu söz ile değil
Muhabbet bir ekin ekip yeşertmek
Oğlan uşak mahbub kız ile değil
Kuş misali bir çeşmeye konarsın
Acı tatlı demez içer kanarsın
Ayn-el yakın Hakk'ı gördüm sanarsın
Bu kafada gördüceğin göz ile değil
Bir kafada bin bir türlü sadde var
İçecek var içmeyecek var bade var
Dört kapı içinde kırk kat cadde var
Hemen gitticeğin iz ile değil
Yol gizlidir sadık yoldaş içinde
Nesne hasıl olmaz sert taş içinde
Hakk'ı gören görür az yaş içinde
Yetmiş seksen doksan yüz ile değil
Katibi'm bir pirden nasihat aldık
Menaref sırrından haberdar olduk
Katreden katreye ummana daldık
Karıştık çoklara az ile değil
<end>

<start>
Gezerken aklımın evine vardım
Akıl gitmiş fikir evde yoğ idi
Üslubum takındım usula sordum
Akılın evinde hırthış çoğ'idi
Akıl bezirgandır gezer getirir
Müvazene onu tartar oturur
Zihin çeker ambarına götürür
Fikir onda hükmü cari bey idi
Baktım ki gayrete durmaz çalışır
Tamah onu görür güler yılışır
Kanaatla tamah durmaz sürtüşür
Tamah bilmem kimden almış öğüdü
Sehavet tamaha vurunca yıktı
Hırs meydana bir velvele bıraktı
Sabır hırsın duluğuna bir çaktı
Kin ve kibir ele aldı ağıdı
Baktım ki yalan geldi dikildi
Gerçek geldi yalan kaçtı sıkıldı
Ararken gerçekle yalanı buldu
Hele görsen onda seyir çoğ idi
Yalanı görünce bereket kaçtı
Vicdan ile yalan bir kavralaştı
Vicdan yalanları çiğnedi geçti
Her ana doğurmaz böyle yiğidi
Fikir geldi düzenledi o şarı
Döğe döğe barıştırdı onları
Kahretti yalanı kovdu dışarı
Pişmemişti daha yalan çiğ idi
Bunların hepsi mevcut Veysel'de
Yoktur diyeceğim emare elde
Çamuruma karışmıştır temelde
Sabır bunun cümlesine bağ idi
<end>

<start>
Gine geldi çattı selin zamanı
Kınaman komşular korkuyom gayet
Dinlemiyor yalvarmayı amanı
Komaz ki şurada duram ırahat
Düşündükçe derd oluyor derinden
Bazı insan zarar görür karından
Kumpir ektim kaya söktüm yerinden
Güzel taş döşemiş kumunan kat kat
Irgat aldım emek verdim çalıştım
Türlü türlü cefalara alıştım
Ektim biçtim emeğimden vaz geçtim
Var mı benim gibi ehli kanaat
Bu dünyada iki şeyden tacizim
Biri seldir birin demem azizim
Doğrusun söylersem dokunur sözüm
İnsanı öldürür dirliksiz avrat
Yine havalandı gönlümün kuşu
Hiç hesaba sığmaz feleğin işi
Dünyada belalı Veysel'in başı
Herkes çilesini çeker nihayet
<end>

<start>
Gine mi ağladın kirpikler nemli
Dostum niçin giymişsin karalar
Çiğ düşmüş gül gibi yüzünden belli
Senin derdin bu sinemi yaralar
Aziz dostum seni kimler ağlattı
Tecelli derdini derdime kattı
Yalan dünya nicelerin ağlattı
Kim bilir ki son mekanın nereler
Bu can bu cesede gireldenberi
Aldık başımıza türlü kaderi
Çaresiz çekeriz ileri geri
Vakit gelir tamam olur sıralar
Cefanın safanın farkı yok bence
Eğer düşünürsek inceden ince
Her ikisi son haddine varınca
Dümdüz olur eniş yokuş dereler
Mihneti dünyaya tahammül gerek
Gahi ağlayarak gahi gülerek
Geçti günüm gözyaşlarım silerek
Veysel arar dertlerine çareler
<end>

<start>
Göklerden süzüldüm tertemiz indim
Yere indim yedi renge boyandım
Boz bulanık bir sel oldum yürüdüm
Çeşit çeşit türlü renge boyandım
Azgın azgın çağlayarak akarak
İnsafsızca tahrip edip yıkarak
Ne utandım ne kimseden korkarak
Kusur günah kirli renge boyandım
Bir kuru sevdanın peşine düştüm
Nice kayalardan taşlardan uçtum
Irmağa kavuştum kendimden geçtim
Utandım da arlı renge boyandım
Yüzlerimi yere vurdum süründüm
Çok dolandım ırmak oldum göründüm
Eleklerden geçtim yundum arındım
Kamilane karlı renge boyandım
Irmak olup kavuşunca denize
Dalgalandık coştuk taştık biz bize
Çok zaman seyrettim aya yıldıza
Aydan parlak nurlu renge boyandım
Veysel yoktan geldim yok olup geçtim
Ben deyenler yalan gerçeği seçtim
Bir buhar halinde göklere uçtum
Kayıp oldum sırlı renge boyandım
<end>

<start>
Gönül bir güzeli sevmiş ayrılmaz
Dolanır peşinde çoban misali
Hiç kimse bu derdin dermanın bilmez
Azmış yaraları perişan hali
Lokman çare bulmaz yoktur Eflatun
Yardan ayrılması ölümden çetin
Elde endaz ettim bu aşkın atın
Terkettim sılayı vatanı ili
Ferhat Şirin'çin kestiği taşlar
Benim senin için döktüğüm yaşlar
Seni yaksın beni yakan ateşler
Yaktı bu sinemi savruldu külü
Arılar bal için bekler petekler
Alır her çiçekten verir emekler
Mecnun Leyla için pınarı bekler
Ben de bir yar için olmuşum deli
Evvelden var idi bu sevda bende
İlikte damarda cesette canda
Ölünce hu çeksin kemiğim sinde
Dünyada durunca Veysel'in dili
<end>

<start>
Gönül sana nasihatım
Çağrılmazsan varma gönül
Seni sevmezse bir güzel
Bağlanıp da durma gönül
Ne gezersin Şam'ı Şark'ı
Yok mu sende hiçbir korku
Terk edersin evi barkı
Beni boşa yorma gönül
Yorulursun gitme yaya
Hükmedersin güne aya
Ask denilen bir deryaya
Çıkamazsın girme gönül
Ben kocadım sen genceldin
Başa bela nerden geldin
Gahi indin gah yükseldin
Şimdi oldun turna gönül
Bazı zengin bazı züğürt
Bazı usta bazı şagird
Bazı koyun bazı aç kurt
Her irenkten derme gönül
Veysel gönülden ayrılmaz
Gahi bilir gahi bilmez
Yalan dünya yarsız olmaz
İster saçı sırma gönül
<end>

<start>
Gönül senin ile gel konuşalım
Türlü cefaların bana bu senin
Darılma sözüme hal danışalım
Güzeller uğrunda çıkacak canın
Ey gönül kendini yüksek gözetme
Sana zor geleni herkese tutma
Her güzeli güzel sanıp meyletme
Kalleş olur en sonunda aldanın
Bilirim aslını nursun gevhersin
Bütün mevcudatta her şeyde varsın
Yenilmez yorulmaz ne hoş damarsın
Bir gün olur bu sevdadan usanın
Gönül ne dolaşın dünyayı yani
Getir bölüşelim kazancın hani
Sen alemi seven kim sevmiş seni 
Göster bir güzelden var mı nişanın
Gönül sensin güzellerin cilası
Belli değil her güzelin hiylesi 
Senin çekdiceğin aşkın belası
Günbegün artıyor ahü figanın
Gönül der Veysel'e ey ahmak kişi
Bensiz yürümüyor dünyanın işi
Bütün dünya benden alır cümbüşü 
Bensiz damarlarda oynamaz kanın
<end>

<start>
Havalanma telli turnam
Uçup gitme yele karşı
Zülüflerin tel tel olmuş
Döküp gitme ile karşı
Davulpaze vur turayı
Dünden avladık burayı
Getir oğlan boz kulayı
Binem gidem yara karşı
Şahınım var kazlarım var
Ordegim var kazlarım var
Yare tenha sözlerim var
Ben deyemem ile karşı
Derdli der ki dünya fani
Seni seven neyler mali
Yakışmazsam öldür beni
Geyin yeşil ala karşı
<end>

<start>
Girdim dostun bahçesine
Hayran oldum o dallara
Çiçeklerin rayhasına
Hayran oldum o dallara
Kimi ufak kimi iri
Her biri tutmuş bir yeri
Her zaman ayak üzeri
Hayran oldum o dallara
Baktım acıdım halına
Kuşlar kondurmuş dalına
Yaprak sesi kuş diline
Hayran oldum o dallara
Yel estikçe hışır hışır
Olan yaprak titireşir
Seher yeliyle koklaşır
Hayran oldum o dallara
Kimi sulu kimi susuz
Yatmaz uyumaz uykusuz
Hayal bilmez ürüyasız
Hayran oldum o dallara
İsyan bilmez olmaz asi
Dalda güzeldir meyvası
Boyun büküp dal eğmesi
Hayran oldum o dallara
Uyanırlar bahar çağı
Güzün dökerler yaprağı
Veysel gezdim dağı bağı
Hayran oldum o dallara
<end>

<start>
Bu nasıl kavgalar çirkin dövüşler
Hepimiz bu yurdun evlatlarıyız
Yolumuza engel olur bu işler
Hepimiz bu yurdun evlatlarıyız
Birleşiriz bir bayrağın altında
Biz Türklerin ikilik yok aslında
Yanar tutuşuruz vatan aşkında
Hepimiz bu yurdun evlatlarıyız
Hedef alıp dövüştüğün kardaşın
Seni yaralıyor attığın taşın
Topluma zararlı yersiz savaşın
Hepimiz bu yurdun evlatlarıyız
Herkes ilim deryasında yüzüyor
Çıkmış ayın çevresinde geziyor
Yazık bize yollarımız uzuyor
Hepimiz bu yurdun evlatlarıyız
Kitaplar yazılmış nasihat dolu
Birlikte güçlenir gençliğin kolu
Gençliğe emanet Atatürk yolu
Hepimiz bu yurdun evlatlarıyız
Söyler Veysel sözlerinden vazgeçmez
Bulanık çeşmeden kimse su içmez
Kanadı olmasa kuşlar da uçmaz
Hepimiz bu yurdun evlatlarıyız
<end>

<start>
Her sabah her sabah suya giderken
Yar yolunda toprak olsam toz olsam
Bakıp dört köşeye seyran ederken
Kara kaş altında ela göz olsam
Üğrünü üğrünü giderken yola
Nice dilsizleri getirir dile
Gövel ördek gibi inerken göle
Ya bir şahin olsam ya bir baz olsam
Veysel ördek olsun sen de göl yarim
Yeter gayri Kerem eyle gel yarim
Lale sünbül mor menekşe gül yarim
Sen bir çiçek olsan ben bir yaz olsam
<end>

<start>
Her türlü nesneye aşıksın gönül
Çalıp eğlenmezsem saz neme gerek
Her güzelden birer hisse umarsın
Gülüp oynamazsam kız neme gerek
Geçti güzelliğin çağı nafile
Güz gelince kuşlar iner sahile
Ne söylesen kar eylemez gafile
Üstüme düşmedik söz neme gerek
Merd insanın sözü uyar özüne
Tezene teline parmak sazına
Doğru gören gider yolun düzüne
Düz yolu görmeyen göz neme gerek
Bir Veysel demişler olabilirsem
Söylerim sözümü bilebilirsem
Bir cura sazım var çalabilirsem
Defli dümbelekli caz neme gerek
<end>

<start>
Sabah sabah bana çatma
Ne istersin bay Iraşit
Uzun kısa söz uzatma
Sözlerimi duy Iraşit
Akıl fikir yok mu başta
Ayna yok mu bak yamaçta
Eller cepte parmak boşta
Geyme bunu soy Iraşit
Ceplerinin dibi delik
Nedir sendeki bebelik
Ne sarhoşluk ne semelik
Sanki içmiş mey Iraşit
Raşit çoktur adın gibi
Hiçbir tat yok tadın gibi
Yontulmadık odun gibi
Uzatmışsın boy Raşit
Veysel dolarsa taşıyor
Gören bu işe şaşıyor
Tenezzüh'e at koşuyor
Çekmez bunu tay Raşit
<end>

<start>
Irıza mı senin adın
Nittin baltayı baltayı
On beş pangonotu yedin
Nittin baltayı baltayı
Nere senin memleketin
Yanlış yanlış hareketin
Yok mu senin merhametin
Nittin baltayı baltayı
İreçberler seyip olur
Böyle işler ayıp olur
Şerefiniz kayıp olur
Nittin baltayı baltayı
Hanefi mi arkadaşın
Kerametli garip başın
Satın alıp balta taşın
Nittin baltayı baltayı
Çok söylerim hırsım inmez
Yağ bal yenir balta yenmez
Yedim desen kims'inanmaz
Nittin baltayı baltayı
Sanki bunu iyi m'ettin
Koyveriyon neye tuttun
Baltay'aldın sapın nittin
Nittin baltayı baltayı
Bozhöyüğün karakolu
Balta yenmez olma deli
Yüzbaşıya söylemeli
Nittin baltayı baltayı
Veysel der ki balta benim
Mürtekiplik sıkar canım
Rüsva olma gel imanım
Nittin baltayı baltayı
<end>

<start>
İnsanoğlu doğru yoldan şaşmazdı
İşde hiyle sözde yalan olmasa
Türlü türlü felakete düşmezdi
İşde hiyle sözde yalan olmasa
İstemezdi alış verişte senet
Kafalara yerleşmezdi ihanet
Ne zina olurdu ne çapkın evlat
İşde hiyle sözde yalan olmasa
Ne bir yetim hakkı ne de bir rüşvet
Yanmazdı gönüller olurdu hep şad
Derdim anlatırken denmezdi kapat
İşde hiyle sözde yalan olmasa
Bu güzel sohbette olmazdı fis fis
Çirkin işe meyyal olmazdı nefis
Ne cinayet ne hırsızlık ne hapis
İşde hiyle sözde yalan olmasa
Ortadan kalkardı günah musibet
Aşikar olurdu hak ve hakikat
Herkes için açık olurdu cennet
İşde hiyle sözde yalan olmasa
Tamuda olmazdı kullara ceza
Olsa temiz ahlak ve hüsnü rıza
Hiç şüphe girmezdi gönüle göze
İşde hiyle sözde yalan olmasa
Yalancılar belki kızar bu işe
Yalan ayaktadır çıkamaz başa
Kemlik düşünür mü kardeş kardeşe
İşde hiyle sözde yalan olmasa
Veysel bu yollarda sarfeder nefes
Herkesin elinde gezer bir kafes
Binbir türlü derdi çeker mi herkes
İşde hiyle sözde yalan olmasa
<end>

<start>
Fazl-ı Yezdan, kâinat olmuş, görünmüştür bana,
Cavidânî mümkinât olmuş, görünmüştür bana,
“Sü vi du” âb-ı hayat olmuş, görünmüştür bana
Hatt-ı menşur, iltifat olmuş, görünmüştür bana
Her sada bir assalât olmuş, görünmüştür bana.
Gönlümün yoktur şeriki ruh u fikrim müstakil,
Bir alev içtim ki ben, ismi şarab-ı Selsebîl
Varlığım bir ateş olmuştur şuurum müzmâhil,
“Sü” ya secde eylerim ben çünkü kıblem bir değil
Cümle eşya mahz-ı zat olmuş, görünmüştür bana.
Aşkımın bir nassıdır gönlümdeki feyz-i cünun
Sarhoşum bezm-i ezelden erganunum Kaf ü Nün
Uğramaz meyhaneme, peymaneme râib u zunûn,
Naz ile ref’-i nikab ettikçe ahkâm-ı su’ün,
Sırr-ı esma beyyinât olmuş, görünmüştür bana.
Vadi-i hayretteyim, umman-ı acze dalmışım,
Ben bu sonsuzlukla serhadd-ı fenada kalmışım.
Fazl-ı Yezdan devletinde fakr ile ün salmışım,
Nağme-i aşk-ı ilahiden işaret almışım,
Her tecelli Muhkemât olmuş, görünmüştür bana.
Cebr ile tatbik eder Neyzen kader ahkâmını,
Hal diliyle söyler eşya cümle-i ifhâmını,
Hırz edindim sakinin son cürâ-i ikramını,
İçtiğim günden beri pîr-i mugânın câmını,
İlm-i sûrî türrehât olmuş, görünmüştür bana.
01.08.1944 Bakırköy Tımarhanesi
<end>

<start>
Şu yola kırk senedir attım adım,
Daha hâlâ beni ben anlamadım.
Aklımın erdiği bir şey varsa,
Fikrim ebad-ı hayali yarsa
Cezr ü medlerle, ebedle ezele
Varmış olsam o reh-i lem-yezele.
Bana rehber olacak şule, adem,
Ademin şulesi hîçî der isem
Bunca varlık ki benim meşhudum
Nur-ı aşkınla bütün mescüdum.
Ve ademden edişim acze rücû,
Saçıyor pîşîme milyarla tulü.
Her tulû’un şeb-i bîdârından,
Şu fezaya-yı hafâ-bârından.
Yağıyor bunca serâir güneşi,
Yakıyor aczimi hayret ateşi.
Aczimin de buna aciz kalışı,
Der demez meselenin geldi başı:
Halleder noktayı aklen, hissen,
Bunu tekrar okuyup dikkat eden.
Tıp Fakültesi Hastanesi, Haydarpaşa
07.01.1337
<end>

<start>
Ufk-ı feyfa-yı tahayyürde zekâ,
Kalbolur hîçiye bir kerre daha.
Hîçi-i hîçîde zerrât-ı esir,
Zat-ı aşka getirirler tekbir.
Mahz-ı kül lâyetenahiyyette
Eder ibda’-ı vücuda secde.
Aks eder saye-i ibda’-ı vücud:
Mabed i'ı abd ü ibadet, mabud.
Bu dönüşte bütün ebvab-ı zekâ
Açılır kalb-i selime ve daha.
Buradan hatve-i ülâyı atar,
Acz ü hayret, şu avâlim, âsâr.
Hep olur bunca hayal ü rüya,
Varlığın dalgalarıyla derya.
Varla yok mezcolarak birbirine
Dest-i kudret ile yerli yerine.
Zevk-i berceste olup konmuştur.
Her nazar bin eser-i hikmet okur.
Saki-i bezm-i huzuzât-i ledüıı,
Şu zuhurat ile peymane-i Kün,
Sunuyor ka’r-ı rek-i eşyaya,
Ruh-ı cerâm-ı ebed-peymâya,
Döküyor meylerini cam-ı ezel,
Ebedin ağzına bin müstakbel.
Mest olur hâli deraguş ederek
Fasl-ı vuslatte solunca bu çiçek.
Atıyor mazi-i hîçîye cihan,
Durmaz avare tabiat, ezmân.
Bu destigâh-ı tabiat, bu mensec-i âsâr,
Bu hadisat-ı tecelli meşiyyet-i edvar.
Şuûn-ı perde-i hikmet, dokur haîâyadan,
Şu mevcelerle münakkaş sutûh-ı deryadan.
Kurun-ı lâyetenahi içinde maziden,
Hayal ü farz u hakikat yolunda fenle gezer.
Zunûn-ı müsbet ü menfi delâil ü âsâr,
Şu destanı okur ki şu pür-hurûş enhâr.
Akar ezellerin aşkıyla makber-i ebede,
Rücu eder reh-i deycûr-ı haybet-i samede.
Mükevvenatm içinde şu arz-ı zerre-misal,
Deha-yı mutlaka tarih-i hilkati icmal.
Eder ve der ki: “Serâir saçan harabemden,
Şüun-ı maziye ait olan kitabemden
Hulasa-i medeniyyet şudur ki nev’-i beşer,
Zekâ-yı mutlak-ı icadı kanlı bir mahşer.”
İçinde boğmak için rîsmân-ı edyanla,
Belaya, fitneye şahit yalancı imanla
Olanca kuvvetini sarfedip de uğraşmış; 
Zılal-ı nur-ı hakikat bu körlüğe şaşmış.
Dilindeki hezeyanla fecia köstebeği,
Peri-i aşka cinayet yolunda her emeği.
Maâbidin eşiğinde heder edip bilemiş,
Ve zağlanan bu satırlarla saltanat dilemiş.
Bu saltanat, üfürüklenmiş üç buçuk tacın
Şu kanlı zıll-i zelilinde zulm ü târâcm.
Boğazlamış bütün efkâr-ı hikmet-âsârı,
Boğar sahâif-i tarihi kanlı enhârı.
Bu iftirâs-i muannid, bu nâhun-ı zillet,
İçinde parçalanan her düşünce, her millet.
Bu içtiği ağunun verdiği öğürtüleri,
Kulaklarında nedamet çakan gürültüleri.
Kusar hurafe-i dinle maâbid-i vehme,
Yeter bu şeyn-i müebbed şu çehre-i zulme.
18.01.1337 Tıp Fakültesi Hastanesi, Haydarpaşa
<end>

<start>
Muhaîledât-ı hayatın içinde en parlak
Güneş, şu kubbenin altında şule-i ahlak.
Saçan bedayi-i sanat ki mabed-i hissin
Birer eizzesidir her nigâh-i takdisin.
O abidât-ı sevânih önünde pür-heyecan,
Kalışlarında geçen her dakıka-i iman.
Birer asır doğurur, incizâb-ı aşkından
Bulur bu nur ile râh-ı hakikati vicdan.
Fakat bu hâhiş-i sa’yin önünde nevmidi
Serâb-ı hâsiresi, bir ukab-ı tehdidi.
Dikenli bir uçurumdan kederle fırlatarak
Yanan o şule-i eşvâkı söndürür mutlak.
Bu intifa-yı küdüret bu zıll-i vehm ü kelâl,
Kaçar eizze-i sanattan orda sen derhal
Muhalledât-ı hayatın içinde üç yaprak
Çevir, Rübâthi Şikeste teranesinden ufak,
Büyük, derin yazılardan o nuru istihsal
Edersin artık o anda söner leyal-i melal.
Söner leyal-i melal’i nasılsa ağzımdan
Kaçırdım amma melalin karanlığı her an
Değil midir beşerin sinesinde bir deycûr,
Değil midir beşeriyet melal ile mestur?
Ölüm, şu hiss-i tefânî, bu nur-ı endişe,
Uyun-ı kibr ü gurura kederle tahrişe
Temayül etmemiş olsaydı, sanat-ı ibda,
Bu rütbe parlayamazdı; hakikat-ı ismâ,
İrâe etmeye bir sahne-i deha lazım,
Zekâ o sahneden olsun bu hikmete azim.
Deyip de başlamış erbab-ı sanatın kalemi
Kâğıtta, taşta diriltmiş bu hiss-i muhteremi.
Ağaçta, taşta belagat, bedayi ü ihsas,
Terane, girye, tedai, kaziyelerle kıyas
Ki cezr ü meddile cûşa gelir de bî-hareket,
Önünde bade-i ibretle mest olur hayret.
Hayali ayn-i hakikat eder, hakikati hiç,
Belayı saltanat eyler, cevahiri kerpiç.
Tuyûf-ı tâiri, hükm-i kader kadar sabit,
Sufûf-ı ceng ü cidali ebed gibi sakit.
Ölen duhûr-i esatir içinde ervahın
Dolaştığı görülür, canlanıp da eşbahın
Hayat-ı muzlimin altında hep hurafâta
Mümessil olduğu meşhud olur, hayalâta
Bu his, bu ruh u zekâ hep teessürat-ı elim
İçer bu bade-i şi’r ü füsunu zevk-i samîm.
Bu bade, bade-i muciz, bu hazz-ı ruhanî
İlelebet kalacaktır, bütün cihan fani
Olur, fakat bu bedayi kitab-ı hikmettir,
Bu neşve-i ebediyet şu şekl-i sanattır.
08.01.1337 Tıp Fakültesi Hastanesi, Haydarpaşa
<end>

<start>
Başı yoktur sonu yoldur şu kitab-ı dehrin,
Ortasından elimizde iki üç yaprak var.
Bir beladır çekeriz küfr ile din gayretine,
Akıl idrak edemez hangi cihette hak var! 
Toptaşı Tımarhanesi, 1927
Ârizîdir yaşayan her ne ki var eşyada.
Âlemi ömr-i muvakkatla görür, derk ederiz.
Aksederken bile fanus-ı hayalin ışığı
Görmeden kendimizi zulmete doğru gideriz.
Zeynep Kâmil Hastanesi, 1927
Arz-ı mecnun bir zen-i şehvetperestin aynidir,
Her ne varsa canlı şemsin, zâde-i icadıdır.
Metn-i divan-ı ademden müntehaptır kâinat,
Hilkatin ruy-ı zemin, mecmua-i feryadıdır! 
Mısır, 1928
Er gerektir şive-i takdiri tahlil etmeye,
Güççedir bel bağlamak bence şuun-ı hikmete.
Düşman-ı bîdarı sair fil-menama sormayın,
O uyanmaz düşmeden gayya-yı mağlubiyete.
Bakırköy Tımarhanesi, 1942
<end>

<start>
Deli gönül, kara deniz dinlemez,
Adam olur, balık olur, kuş olur.
Yerde, gökte, suda arar rızkını,
Serserinin dağarcığı boş olur.
Kedi olur, köpek olur, at olur,
Kızılırmak, Sakarya, Fırat olur,
Amazon'da, MV’de bazan yat olur,
Sandal olur, vapur olur, muş10 olur.
Kanat açmış MevlânS nın neyine,
Dalmış çıkmış Bektaşînm meyine.
Aşık mıdır cihanın her şeyine,
Her mevsimde bir sevdaya duş olur.
Üryan girer matbuatın yurduna,
Masal okur kuzusuna, kurduna.
Tel kırmadan rebâbın akorduna
Ahenk eder şebabı bîhuş olur.
Dua etsin muharrirler sansüre,
Bonkör olan muavine müdüre,
Mikroplar da taş çıkarır Pastör’e,
Âvellerin başına baykuş olur.
Isperrheçet-zade oldu garibe,
Tutulmuştur, Durgun Eşek, Şekib’e,
Yazıları İspanyol'a gıribe
Hikmetini okutursa hoş olur.
Mumcuzâde çimdik atmış eşeğe.
Pehlivan da katır almış yedeğe,
Yeni sahne o hırlayan köpeğe
Kemik atsa çocukça oş oş olur.
Şu Kirpi’nin kürkü batsın gözüne,
Sinek üştü o bal gibi sözüne,
Mide bulandırdım desem yüzüne
Dı/rgun’lara deh demeden çüş olur.
Feylesofu çağırmışlar konaktan,
Pap’ım çıkmak istemezmiş yataktan,
Madam Miloviç'i şöyle uzaktan
Göstersem de aport dersem koş olur.
Küçük beyler köçek gibi gezmezse,
Akıbeti gençliğinde sezmezse,
Çarhın bin bir çemberinden geçmezse
Başlarında duyguları loş olur.
Üç beş defa ayılmıştım rüyada,
Gönlüm yine güzellerle sahbada.
Ezberimde kalan şu söz dünyada:
Çok vermeyin Neyzen’e sarhoş olur.
<end>

<start>
Hakkı Süha’ya
Düzelmeyen şu âlemin işini
Ulu Tanrı'm olan nura bıraktım,
Sabreyledim, kırk yıl sıktım dişimi,
Gün görmeyi Nefh-i Sûra bıraktım.
Avrupa’yı, siyaseti, planı,
Devletlerce, uydurulan yalanı,
İngiliz'i, Fransız'ı, Yunan’ı,
Felek denen şu kambura bıraktım.
Enver’ini, Topal'ını, Şaşı’yı,
Sakallı’yı bizim Çeribaşı’yılj
Malta'daki tavşanlara aşıyı
Vurmak için bir doktora bıraktım.
Tetkik ettim her mesleği, her dini,
Bulamadım gamsız bir tek ferdini.
Anlatmak için Siyonist’e derdimi,
Mark o Paşa ile Tur' a bıraktım.
Bin bir asrı doğururken bir gece,
 lüvenilmez bu feleğe zerrece
lîak tarihe saltanatlı bir nice
Süleyman tahtını mura bıraktım.
Çok krala çalkayınca eleği,
1 lâkim ettim kazma ile küreği,
Milyarlarca mehpâreyi, meleği
Mezar gibi bir çukura bıraktım.
Görsün cihan serseriler pîrini,
Allah’a, da vermem Türk’ün yerini.
Müselleste olan üçün birini,
Konstantin’le Anzavur’a bıraktım.
Kulak asmam gürültüye, sese ben,
Baktım kalbim ile pişe, pese ben.
Yeri göğü yapan mühendise ben
İrfan adlı bir mezura bıraktım.
Feylesofa kaptan etsem Papi'yi,
Göremezler fırtınayı, tipiyi.
İspermeçet-zade ile Kirpi'yi
Mihrân ile Haçador'a bıraktım.
Dilencilik yetmez gibi eline,
Dâr-üi hikme çıktı hakkın halline,
İstibrayı sürsün Frenk eline,
Meseleyi bir kubura bıraktım.
Yeni sahne zannetme ki bozuktur,
Piyesine hırlayanlar buçuktur,
înci midir sancı mıdır ne boktur,
Kemiğini direktöre bıraktım.
Deli Neyzen al mansuru destine,
Teraneyle selam yolla dostuna.
Matbuatın masasının üstüne
Seyyah iken kırık billur bıraktım.
<end>

<start>
Kal’a-i asâr-ı zulme verdim istihkâm-ı tam
Ettim istibdâd ile tarihte ibkâ-yı nam.
Öyle tarsin eyledim, olsa cihan zir ü zeber
Attığım üss-i mezalim haşre dek eyler devam.
Ben o celladım vatanda açtığım her yârenin
İltihabı bir zaman etmez kabul-i iltiyâm.
Nerde Cengiz engizisyon, nerde Haccac u Yezid,
Nerde Timur - Hülagû, nerde ecdâd-ı izam,
Nerdedir Şeddâd u Nemrüd, nerdedir Ad u Semûd,
Her cihetçe zaliman-i dehre ben oldum imam.
Ben ölürsem mülk ü millet bitmeden volkan gibi
Ka’r-ı lâhdimden tüter eflâka düd-i intikam! 
Ol kadar ezdim şu miskin milleti ki etmesin
Fasl-ı dâva eylemekçün rûz-ı mahşerde kıyam!
<end>

<start>
Bârekallah bu gidiş ayni selamet gibidir,
Bu tedâbir-i hikem, bâis-i nusret gibidir,
Sinede hubb-ı vatan nur-ı saadet gibidir,
Lutf-ı Hak'la vatanın her yeri cennet gibidir.
Bilmeyenler bunu timsal-i cehalet gibidir.
Mantık olmazsa da ef’al-i kıyasîmizde,
Akl u hikmet dolu Kanun-ı Esasimizde,
Çakıyor berk-ı zafer tığ-ı hamasîmizde,
On sene oldu ki âfâk-ı siyâsîmizde16
Bu kopan fırtınalar hayra alâmet gibidir.
Doğruyu söyleme, vallahi kelepçe diline
Vurulur yoksa gidersin yine gurbet eline,
Sen kulak asma sakın Avrupa’nın çengeline,
Sıçarız diplomatın lihyesinin bam teline,
Bizde erbab-ı deha Âmme’de temmet17 gibidir.
Hak yolunda yazık oldu çekilen çilelere,
Enseye doğru yol açtı bu yaman sillelere,
Çeşm-i ibret ile bak darbelere, hamlelere,
Çekmiş olsak da yekûn böyle kara cümlelere,
Bu hesaptan payımız hâric-i kısmet gibidir.
Toplanır haftada üç kerre güruh-ı Vükelâ,
Sakın Ashâb-ı Kehef sanma uyurlarsa daha,
Kimi Memûş u Debernûş, kimisi Yemlîha,18
İşte bunlar ile bâ izn-i Cenab-ı Mevlâ
Bâb-ı Âli koca bir dâr-ı siyaset gibidir.
Verdiler bezm-i ezelden bize tığ-ı zaferi,
Emr-i Hak'la açarız semt-i aduya seferi,
Kâfirin kahiridir ordumuzun her neferi,
Bu ne dehşet ki donanmaya verip zib ü feri,
Çıkmamız Marmara'ya Kutb’a seyyahat gibidir.
Müteveccih vatana lutf-ı Cenab-ı Feyyaz,
Sû-be-sü mülkümüzün her yanı gülzâr-ı riyâz,
Ne kadar var ise sattık gemi, kışla, enkaz,
Yaşasın ordu, hamiyyet, yaşasın istikraz,
Altı, üstü vatanın menba-ı servet gibidir.
Fi’l-i mazideki gaib er ile müftehiriz.
Her yükün altına girmiş hüveyiz müstetiriz.
Düşmeni hamle-i ûlâda urup titretiriz,
Âvn-ı Bârî ile her şeye bugün muktediriz,
Hâlimiz herkes için câlib-i ibret gibidir.
Düşeli vech-i edânî gibi hırsa hevese,
Bende olduk hepimiz mürtekibe, muhteiise,
Devr-i sabık gibi işte yine girdik kafese,
O Selanik ki eğer Kâbe-i hürriyyet ise,
Emr-i Tevrât ile mescitte ibadet gibidir.
Ey bana pend ü nasihat veren ehl-i himmet,
Sözüme kızma sakın çünkü bu bence müsbet,
Beynimizde bulunan farka edersen dikkat,
Bize nisbet ile... Âbide-i Hürriyyet,
Size nisbetle kenef Bâb-ı Meşihat gibidir.
<end>

<start>
Mevsimi geldi vatan pürşeref ü şan olacak! 
Seyreden satvet-i milliyyeyi hayran olacak! 
Ordumuz arz u semalarda hükümran olacak! 
Saf-be-saf ins ü melek bende-i Turan olacak!
Yakacak Avrupa’yı naire-i savletimiz,
Yıkacak yumruk ile şeş ciheti milletimiz,
Tutacak enfüs ü âfakı bütün şöhretimiz,
Nice mamurelerin halkı perişan olacak!
Yapacak yeryüzüne gayretimiz bir heykel,
Tapacak diktiğimiz heykele akvam u düvel,
Serfürû eyleyecek bizlere ahkâm-ı ezel,
En küçük bir kulumuz Nemse ve Alman olacak!
Alacak Rusya’da. Petersburg’u askerimiz,
Dalacak Kutb-ı Şimalîye yaman leşkerimiz,
Olacak Eskimo’lar bende-i fermânberimiz,
Şerrimizden nice zîruh herâsan olacak!
Yıkacak bir elimiz vadi-i Hindistan’ı,
Sıkacak tâ boğazından Japon’u, Efgan’ı,
Tıkacak bir kümese Bulgar ile Yunan’ı,
Sirfc’dan evvel kulumuz Çin'le İtalyan olacak!
Yanacak İngiliz'in kuvvet-i bahr ü berri,
Sanacak Leh’le Fransız, bizi dehrin pederi,
Kanacak bir yalan atsak da eğer cinn ü peri.
Bu işe ilk şaşıran hasılı şeytan olacak!
Yeryüzü hep bizim oldu gelelim şu sadede,
Bütün akvam-ı cihan düştü amanla medede,
Bir kişi kalmadı artık karışan nik ü bede,
Rub’u meskun yeniden saha-i ümran olacak!
Nâfia emredecek şimdi mühendis Agob’a,
Bir tünel açmak için şöyle Kutub'ûan Kutub,
Köprü inşası için lazım olan hayli duba,
Vükelâ Meclisi’nin boş kafasından olacak!
Dolacak şanlı eserlerle maarif sepedi,
Bir risale kalacak nisbeten ansiklopedi,
Şişecek hikmet ile kilyesi, kalbi, kebedi,
En küçük bir talebe dâhi-i devran olacak!
Yazacak ismini yanlışsız o dem Meb’usan,
Kalacak hayret içinde bu işe hep Ayan,
Vükelâ karşılarında olacaklar lerzan,
Bunların bilmediği din ile iman olacak!
İşte bu zümre hukuk-ı vatanın müktesibi.
Bir düşün ki ne olur her birinin müntehibi,
Ötecekler bir ağaçta tüneyen karga gibi,
Bu sadadan nice har, vâkıf-ı elhan olacak!
Derk ü fehm eyleyemez bizdeki fikri Sokrat,
Bu ne tefrît-i tecâhül ne ilimde ifrat,
Marta karşı çalacak zil borusu mah-ı Şubat,
Bütçemiz Vezne-i Maliye'de raksan olacak!
<end>

<start>
Zahirinden kapı, girsek içine in gibidir,
Levhasında yazılan Seyr-i Sefâin gibidir.
Ruh-ı Nuh anlayamaz daire mi, naire mi? 
Bir dolaptır akıl ermez çeviren cin gibidir.
Dosyası Tosya pirinci gibi çok su götürür,
Kaydının hepsi de iptal ile terkin gibidir.
Bahseder bazı cerâid karasından yüzünün,
Kömüre atfeder o, kendine tahsin gibidir.
Gişede beş kaladan sonra sakın görme hesap,
İsteyenler paranın üstünü hain gibidir.
Serti ters anlamayın, halkı eğer terslerse
Adeta müşterisi vadeli dâyin gibidir.
<end>

<start>
Âraz mı, Bâb-ı Â lî mi, sıfat mı yâ Rasûlallah? 
Hükümet mi, esas-ı meskenet mi yâ Rasûlallah? 
Belanın ismi yoksa ma’delet mi yâ Rasûlallah? 
Devâir hep mezar-ı marifet mi yâ Rasûlallah?
Diyar-ı eşkiya mı, memleket mi yâ Rasûlallah? 
Vücudumda garibim, şu recâmı lütfen is’âf et,
Umûr-ı Bâb-ı Âlîyi füyûzatın ile sâf et,
Ser-i kâra geçen kimse, karîn-i bezm-i eşrâf et,
Unuttuk hüsn-i tedbiri, fakat sen bari insaf et,
Rezalet de berâ-yı maslahat mı yâ Rasûlallah? 
Cehalet fikr-i cemiyetle her beyne çakılmıştır,
Şeref, namus-ı milliyyet Ocaft’larda yakılmıştır,
Tutuştukça memalik, zevk u handeyle bakılmıştır,
Girîbanında halkın bir bela, resmen takılmıştır.
Yed-i pür hûn-ı devlet mi, rozet mi yâ Rasûlallah? 
Bu câha çullananlarda eser var istikametten,
Dönüp etrafa bakmazlar, ne var haktan, hıyanetten,
Çekerler garına Ashâb-ı KehFin tel siyasetten,
Ne farkı var imaretten veya Bâb-ı Meşihat'ten,
Sadaret Nallımescid19 de cihet mi yâ Rasûlallah?
Vatan mı, top atan mı kimse bilmez, şu muhakkaktır,
Bunun medlûlü varsa meclis-i millîde laklaktır,
Demiş ki Feylesof, bence ya altındır ya gırtlaktır,
Vatan lafzı bizimçün hak gibi meçhul-ı mutlaktır,
Aceb kabl-el beşer bu bir lügat mı yâ Rasûlallah? 
Bütün Bâb-ı Meşîhâftir bu mülke meskenet - efgen,
Bu Dâr-ürt Nedve’dir20 her feyze mâni bî-aman düşmen,
Mîsâl-i Akreme her bir münafık, din için rehzen,
Utanmazlar Buhârîyi zafer evradı etmekten,
Riya onlarca arz-ı mahmedet mi yâ Rasûlallah? 
Meşîhât bence gayya-yı cehil, yekpare bir tabut,
Bu nebbâşan-ı eytâma cehennemler olur mebhût,
Eder lanet bu halka sâkinân-ı âlem-i lâhût,
Boğazlar kardaşı kardaş, sebep bu zümre-i Tâgût,
Fazahat devri rûz-ı mesadet mi yâ Rasûlallah? 
Ederler imtihan önce lefîf-i gayr-i makrundan,
Alırlar altı gün sonra kovarlar bâb-ı madündan,
Müdîrin farkı yok kerhanede bir eski patrondan,
Muallim beylerin haysiyyeti az şimdi garsondan,
Bu Dâr-ül Hikme dâm-ı melanet mi yâ Rasûlallah?
Zavallı Hafız İsmail’in emri, azli bir çıktı,
Esaretten gelince cübbesi, şalvarı yırtıktı,
Dikiş tuturmadı bir yerde talih, kendi de bıktı,
Güruh-ı fırka beyninde bu çıngar partiyi yıktı,
Evâil bahsi zikr-i menkıbet mi yâ Rasûlallah? 
Bu zatın farkı yokmuş tatlı sert bir köhne cahilden,
Sorulsun Dahiliyye Nazırı şu esbak Âdil'den,
Eğerçi kendisi mahcub olur bir hatt-ı mailden,
Niçin yüz vermesinler, almasınlar söz bu kâmilden,
Bunun merkezde kârı hep evet mi yâ Rasûlallah? 
Sarıklıydı bu önce, imtihanda çok kızarmıştır,
Kuva-yı cehl ile vadi-i ilmi hayli yarmıştır,
Tasavvuftan ürürken dem kabardıkça kabarmıştır,
Libâs-ı fahri pek çok kerre giymiştir, çıkarmıştır,
Palas-ı râh-ı dervişân ceket mi yâ Rasûlallah? 
Yamandır hali İslam’ın şu vadi-i dalâlette,
Sebep şakk-ı asâ-yı millet oldu bâb-ı vahdette,
Umür-ı devleti tedvîre er lazım siyasette
Fazâyih irtikab etmek için râh-ı şeriatte
Meşihat'ta bulunmak mazeret mi yâ Rasûlallah?
<end>

<start>
Şimdi geldin az buçuk aslındaki imana Türk,
Çekmek isterdim seni çoktan beri divana Türk.
Sinede mihrab-ı beytullahı bul, virane Türk.
Bî-tekellüf gir harim-i Hazret-i Yezdan'a Türk,
Bastığın yerlerde şan ver cinsine, vicdana Türk!
Dizginin canbaz elinde olmasın bak dikkat et,
Çektiğin alâm-ı istibdadı vird-i ibret et.
Davran artık, nefsini öğrenmeye son gayret et,
Kalbini aşk-ı vatanla mâbed-i milliyyet et,
Ateş-i hicranla ver su hançer-i giryana Türk!
Arş-ı âlâya asıldı hüccet-i milliyyetin,
Kendi nefsinde görülsün halka, hakka hizmetin,
Ehl-i zulme kulluk etmekle onulmaz illetin,
Madrabaz kumpanyasından farkı kalmaz devletin
Zorla anlat bunları âzâ-yı Mebusâna Türk!
Himmet-i pîr-i zamanla tayy-i eb’âd eyledin,
Hâk olan ecdâdım ihya edüp şâd eyledin,
Ölmeyen tarihini dünyaya inşâd eyledin,
Sayesinde dibciğin bir varlık icad eyledin,
Dehre eyvallah dedirttin yazdığın fermana Türk!
Cevher-i hilkat senin askerliğinle müftehir,
Mabed-i milliyyetinde oldu mabudun demir.
Arş-ı mevcudiyetinde âlem-i imkân nedir? 
Yaptığın şu inkılabı ölçemez hikmet, cebir.
Gıpta eyler saha-İ icadına efsane Türk!
Bir belasın İtilaf’m kuvvet-i mağruruna,
Bir kırık kağnıyla çıktın fenn-i harbin türuna.
Bunca devlet oldu mağlub akıbet mahsûruna,
Sıçtın amden ilm-ü fennin hikmet-i düsturuna.
Doğrusu açlık pes etti serideki idmana Türk!
Hikmet-i hilkat seni kılmış temettünden muaf,
Bir beis yok etsen âsâr-ı asırdan inhiraf,
Hacc-ı Ekber’se muradın, kalbini eyle tavaf.
Varsa cürmün, bilmemektir kendini, et itiraf,
Kendin attın kendini her zillete, hüsrana Türk!
İşte Mekke, Müslümanlık inhisar altındadır,
Hacca niyyet eyleyen kati ü hasar altındadır,
Bak vatan baştanbaşa bin iftikar altındadır,
Yuttuğun bir lokma, hâlâ ihtikâr altındadır,
Bir nazar kıl bunca yıldır verdiğin kurbana Türk!
Bir ceza çektin ki on beş yıl sebebden bî-habîr,
Üç buçuk mülhid rezilin keyfine oldun esir,
Padişah alçak, kumandan fahişe hain vezir,
Sû-i idrakinle Azrail'i zannettin sefir,
Böyle girdin sureta ayine-i devrana Türk!
Kendi yurdunda, evinde kaç asır kaldın garib,
Başına oldu musallat bin heyulâ-yı acib,
Medrese, tekke, mekâtib, hepsi de millet firib,
Aldığın kâfi sana Gazi-i Ekber'den nasib,
Kalma esrar-ı hüdaya bir zaman bîgâne Türk!
Sıdk ile askerliğin kâfi rızâullah için,
Üzme artık kendini bir şeyh için, dergâh için,
Lğme başın sûret-i İblis'e eyvallah için,
Çektiğin çile yekûnen bil ki, illallah için,
Kanma âyin-i ceme, irşada, bir meydana Türk!
Varsa aslı bunların âlemde...1er beni,
Aşikâr etmiş sana eşyayı Hallâk-ı ganî,
Beklenen esma-i Hak’tan bil ki mangır madeni
Dervişi bağlar yularsız tekkeye şeyh-i denî,
Olma artık bir kenef kandiline pervane Türk!
Âl-i Osman'da Hasarı yahut Haseyn yahut Ali,
Var mıdır böyle isim bak? Bu hakikat pek celî.
Hepsi de baştan kıça zulm u tasallut mahmeli,
Tam bin üç yüz yıl bu fitne, oldu halkın engeli! 
Sen bıraktın hakkı, taptın zalime, sultana Türk!
Kurduğun tâk-ı siyaset âsmâna gıbta-res
Aylı yıldızlı şu bayrak Kehkeşan'a gıbta-res
Yazdığın ferman-ı milliyyet cihana gıbta-res,
Ahd u misakındaki kudret zamana gıbta-res,
Aferinler içtiğin peymane-i peymâna Türk!
Sulhu imza eyledin mahbüb-i âlemsin bugün,
Çınlıyor ufk-ı siyasette kemâlâtın bütün,
En muazzam inkılabı sen ki yaptın işte dün,
Bir değil bin yâr sevsen az bile gönlün içün,
Top gibi sağlam... aşk ulu cebhâne Türk!
Aşk ile fasl-ı... şimdi germiyyet verin,
Menzil-i imana şeklen rûh-i milliyyet verin,
Şâha kalkan her... tâbiş-i ziynet verin,
Baştan atma yapmayın, bu hizmete kıymet verin,
Neslimiz azlaştı, hoş bak, hizmet et nisvâna Türk!
Öyle... ki... er nişânı kalmasın,
Güftügûya avretin asla zamanı kalmasın,
Başka sevda çekmeye tâb u tüvânı kalmasın,
Meclis-i nisvânda erkek imtihanı kalmasın,
Sen isim bulmakla meşgul ol doğan oğlana, Türk!
Kızları tayin edin resmî umur-ı devlete,
Evlenince âşinâ olsun mehâm-ı hizmete.
Valide vâkıf bulunsun ihtiyaca, servete,
Başka bir revnak verir hatun kişi cemiyete,
Pîşdâr olsun kadın her sahâ-i imrâna, Türk!
Kükremiş bunca... var ümmet-i merhumede,
Eyliyor arz-ı salâbet sâhâ-i ma’lümede.
Anlamam hikmet nedir şu âdet-i meşumede? 
Mantık olmaz böyle bir hürriyyet-i mahkûmede,
Duymamıştır böyle derdi sorsalar Lokman’a Türk!
Her muattal... kudurmuş pür lehib-i ihtiras,
İhtilâc-ı kahr-ı hasretten diler dâim halas.
Bir sefarethane-i gamdır ki yok bekçi, kavas,
Bir cehennemdir ki vuslat yutkunur hicrana has,
Bir beladır ki musallat derd ile dermana Türk!
Olmalı hatun kişi zor-i...le zar-takeş,
Ufk-ı aşkı yakmalı hicranlı bir kızgın güneş.
... velhasıh, esmer, beyaz, zenci, habeş,
Vardır istiğna eden birçok eşek, abdal, gebeş.
Bunları teşbih eder erbab-ı dil hayvana, Türk! 
Düşmesin...in zebün mekkârede kuyruk gibi,
Şanla sallansın... top gibi, tomruk gibi,
... yumruk alt... marpuç,... pulluk gibi,
... yer kalmalı virane bir... gibi,
Dikkat et, bak, sıhhatinde bu gibi noksana Türk!
... haysiyyet temeldir dildeki cemiyete,
Mensec-i vuslat modeldir sanat-ı nesviyyete.
Düşmesin Mûsâ gibi ol nesne Tür-1 şehvete,
Bir şereftir bu şerait unsur-ı milliyyete,
Karşı durmaktır hüner enfüsteki tufana Türk!
Evvela lazım çobanlık hikmet-i matlab ile
Saniyen sanat, ziraat feyz-i rüz u şeb ile
Sonra karnın doydu mu Türküne bir meşrep ile
Balta, tırpan, manda, kağnı, panguduz merkep ile
Git... berdüş-ı istila Frengistan’a Türk!
Beyza-i anka’yı anla boş tavuk kehkehleme,
Ehli takdir eylesin, sen kendini pehpehleme.
Alt yanından kaydırıp da maveraya dehleme,
Lâyükâlî bir hata-yı hırs ile yestehleme,
Sapma şehrâh-ı safâdan vadi-i isyana Türk!
İ’tilâ-jyı mülk için milli... kartalmak,
Mor... maplak28 gibi ta ka’r-ı... dalmalı,
.......zorla her santimde gümrük almalı,
Âşıkan sırt üstü saatlerce baygın kalmalı,
Böyle gir dinî zaferle ravza-i rıdvâna Türk!
Bastığın anda gacırtı kağnıyı andırmak,
Bade-i vuslat... mest edip kandırmak,
Dehledikçe hırs ile yekdiğerin kızdırmak,
... safâdan bahs açarken... fındık kırmalı,
Böyle yap asma kulak hakkındaki bühtana Türk!
Saykal-i sâ’yinle olsun sıhhatin kalbin temiz,
Gıbta etsin aşkının emvâcına coşkun deniz.
Böyle duyduk, böyle gördük hikmet-i ecdadı biz,
Sağlam ol da örs g ib i.......kır ceviz,
Hürmet et sinendeki sevda denen mihmâna Türk!
Yasemini, sineyi tezyin eder bir çift turunç,
Çizmeden versin nişan... ki yapışsın... konç,
Öyle zannetsin görenler... bir dökme tunç,
İlk nazarda... gıdıklansın... kırsın kulunç,
Nesl-i âtî aşkına... minnet et canana Türk!
Verdim Etlik Ztağ/an’ndan.pendime işte hitam,
İstemez bundan ziyade halka tatvîl-i kelam,
Affedin, yoktur sözümde intizam u insicam,
Serseri bir Neyzen im, âşıklara ba’desselam,
Yâdigâr olsun bu nazmım meclis-i ihvâna Türk!
<end>

<start>
Dışından halka baktıkça, şu dünyayı düşündükçe.
İçinden hakkî gördükçe, o ukbâyı düşündükçe,
Bu düzme altı bin yıllık muammayı düşündükçe.,
Hurâfat uğruna bu kanlı davayı düşündükçe,
Döner beynim feza-yı va’d-i ferdayı düşündükçe.
Tevellüt ettiğim gün aklımı kabz eylemiş dinim,
Şu menkulâta aldanmış bütün ef’al ü temkinim.
Nasıl bir mesele bilmem gönülce hakkı teminim! 
Yalandan halk, olunmuş bir cehennem ehline kinim,
Sıçılmaz mı o maziye şu rüyayı düşündükçe?
Hurâfâta eşeklik devresinde öyle kandım ki,
O kızgın saçta bin rik’ât namaza bir inandım ki! 
Kılarken dans ederdik, ben tabandan öyle yandım ki,
Kafam çarpmış semaya sıçrayınca bir uyandım ki
Açık kalmış kıçım cevv-î hafâyayı düşündükçe!
Teceddüt etmeyen bir zerre yoktur cevv-i ekvânda,
Akar enhâr şeklinde ölen mazi bu ummanda.
Elinle gömme kabre kalbini sahra-yı küfranda,
Gözün hâlâ mı cennet bahçesinde, hur-u gılmanda,
Anan cidden...tir sen bu hülyayı düşündükçe!
Tereddütsüz teceddüt sahasında bir Süleyman’ım,
Şu var ki tac u tahtım yok fakirim lâkin insanım,
Muallaktır ebed babında ahkâmımla fermanım,
Demirbaş bir çelik yumrukladır tahrik-i devranım,
Harîm-i İsmetimden kahr-ı a’dayı düşündükçe.
Cehalet vecde geldikçe maabitte kopar tufan,
Görürsün Nuh’u ruhunda kürek çekmektedir elan.
Ateşten bir telörgü dahilinde merkez-i iman,
Nice Peygamberdi çelmeyle yıkmış bir topal şeytan,
Düşerlermiş kıç üstü gam-ı Leyla’yı düşündükçe!
Deha-yı Gazi-i Ekber’de Türk aşkı nümâyandır,
Bugün de cevher-i milliyetin burhanı pürşandır,
Teceddüt devrine isnad-ı mazi mahz-ı küfrandır,
0 mazi ki zulümle Türk'ü kesmiş ehl-i imandır,
Bin üç yüz yıl kan emmiş Bâb-ı Fetva’yı düşündükçe!
Arardım bir nişane ka’r-ı imanımda kendimden,
Bakardım var mı bir iz râh-ı cananımda kendimden,
Görürdüm milleti hâl-i perişanımda kendimden,
Geçerdim yerlere mihrab-ı vicdanımda kendimden
Zelilâne kızıl fesle temennayı düşündükçe!
Semahâtlu, faziletlu nice hak düşmanı, a’da,
Örümcekli, Salâtin bir kenefte resm-i istibra
Ederlerken yıkılmıştı düşümde Mescid-i Aksa,
Sanırdım bir suratsız ders-i âmin mülküdür gayya,
Akâid şekline girmiş heyulayı düşündükçe!
Arardık mavera-yı sırr-ı kevni Sure-i Cinde,
Sanırdık HazreN Yakub'u doğmuş şehr-i Mardin'de.
Bulursan almamazlık etme ilmi git de bak Çin’de,
Siyasi bir tezellül sahasında arsa-i dinde,
Yatardım kaldırımda Arşı Mevla'yı düşündükçe!
Akâid mülkünün hatt-ı istivası kîr-i zıll-ullah,
Düşün, bak milletin ahvaline, iç yüzden ol agâh.
Birer derbend-i izmihlal imiş millet için eyvah,
Manastır, havra, mescit, kilise, tekye, zaviye, dergâh; 
Yürek yanmazmış şer’ân Hak Taala'yı düşündükçe!
Eşeklikten bahis açtıkça mazi ders-i hikmette,
Arardım nokta-i mefruzâyı enzar-ı ümmette.
Fazâyih irtikâp etmek için Bâb-ı Meşîhâf te,
Eşeklik gayreti coşkundu rüya-yı cehalette,
Koşardık tersine Firdevs-i âlâ'yı düşündükçe!
Bitirdim, kalmadı, içdim bütün meyhane-i aşkı.
Dolaştım aç, yayan kâşane u virane-i aşkı.
Ezelden yâr edindim âkil u divane-i aşkı,
Şarab-ı Lâyezâli'den dolan peymane-i aşkı,
Sunardım Yusuf'a fikri-i Ziileyha'yı düşündükçe!
Hudâ bir püfle deyr-1 Meryem'e İsa'yı kondurmuş,
Hübut etmiş yere, kendi eliyle çarmıha vurmuş,
Çıkarmış göklere, dördüncü katta dur demiş, durmuş,
Sanırdım Şam yolunda eski bir Dürzî çadır kurmuş
Havari azmanı rahip Buheyra'yı düşündükçe!
<end>

<start>
Bu umman-ı belaya yok mu sahil yâ Rasülallah? 
Bu körlükle selamet gayrıkabil yâ Rasülallah.
Cehalet manevi bir şahs-ı fail yâ Rasülallah.
Niçin Türk'e aman vermez bu hâil yâ Rasülallah? 
Bu millet olmasın mı hakka nail yâ Rasülallah?
Bu seylâb-ı ihanet i’timâden Türk'ü yıkmıştır,
Yalandan, vâ’d-i ferdadan ahali gayri bıkmıştır.
Cehalet her devirde husyesinden Türk’ü, sıkmıştır,
Mekâtibden, medâristen taşıp ayyuka çıkmıştır,
Maarif namı altında rezâil yâ Rasûlallah!
Nasıl arzeyleyim bilmem, eğer tabir caizse
Kıçından başladık milliyeti tesbit ü tesise.
Alışmış vadi-i gaflette millet cehli takdîse,
Riya ü kizb ü gılzetle çıkıp kürsi-i tedrise,
Apışmış dev gibi binlerce cahil yâ Rasûlallah!
Maarif şirketi olmuştur istidad için maktel,
Taşır omzunda millet leşle dolmuş bir ağır mahmel,
Bakar maziye, hâle iğrenir ümmid-i müstakbel,
Refah-ı millete Cemiyet-i ilmiyye’dir engel,
Terakkiyi bu...1er mi kâfil yâ Rasülallah?
Görülmez hiçbirinde merhamet âsârı insanca,
Avurdundan takılmış milletin bunlar birer kanca! 
Koşarlar mefsedet pişinde bin hileyle Mervan’ca,
Hudüd-ı ilme karşı menfaat uğrunda hayvanca
Bu ellerle çekilmiş hadd-ı fasıl yâ Rasülallah!
Asırlarca vatan çırpındı humma-yı siyasetle,
Bugün Tarih-i Osmarıî lebâleb hûn u şehvetle,
Ölen Bâb-ı Meşîhât müşterekti her hıyanetle,
Bakayadır bakın, Cemiyet-i îlmiyye’ye, dikkatle,
Tarik-ı itısafa hepsi mail yâ Rasûlallah!
Maaş almak için bunlar hamiyyetle telaş eyler
İlimle korkutur halkı verâ-yı cehli fâş eyler,
Çerağ-ı hikmeti Darülfünun’da şule-pâş eyler,
Maarif koltuğunda milleti dibden tıraş eyler,
Kazır maliyyeyi bir çok avamil yâ Rasûlallah!
Utanmaktan eser yok hiçbirinde hep kaşarlanmış,
Yazık şu millete, âlim diye cahillere kanmış.
Asılsız safsatayla gençliğin efkârı yıpranmış,
Zekâ tehdid ile cebren bu menkulâta aldanmış,
Sürer ahkâmını her fikr-i batıl yâ Rasûlallah!
I) ayandıkça mürettipler, eğildi işte patronlar; 
Ağır bastı kifaf-ı nefs için mafevke ma’dunlar,
Fakat cemiyet-i ilmiyyentn erkânı melunlar,
IMrer timsal-i zillettir, fezâil namına bunlar,
Tekâya, medrese, mektep de dahil yâ Rasûlallah!
Kserler yazmışız ki hiç kalır Tefsir-i Beyzâvî,
Şeriat namına fihristi bin Behnâme'yi hâvi! 
...de mutlaka olmak gerek m; kelle kallavi? 
Husüsen hüllede zıyk-ı havadan bahs açan râvi
Şakırtı şartını senden mi nâkil yâ Rasûlallah!
Domuzdan kıl koparmak bizde kanun-ı ticarettir,
Bilâ-mana mebânî, kışla satmak bir ferasettir,
Refah-ı istikamet Kaf Dağı’nü&n; bir rivayettir,
Geçen şu devre-i ilhâda bakmak ders-i ibrettir,
Köre mirât-ı hikmetten ne hâsıl yâ Rasûlallah!
Nice evrak-ı nakdiyye kesildi asl-ı servetten,
Karar aldı hükümet cümle Mebusân-ı Millet'ten,
Tanınmıştır bu bir tılsım gibi eydî-i kudretten,
Emin olmak için cinden, polisten, her musibetten,
Taşırlar bankanottan bir hamâii yâ Rasûlallah!
Ne mutlu ehl-i aşka Türk Ocağ/’ndan ateş almak,
O bahr-i vuslata canan ile üryan olup dalmak,
Bugün milli ibadettir binanın şekline bakmak,
Ne anlar bizdeki ulviyyeti Cevdet gibi ahmak? 
Ocak'ta yan gelir her merd-i âkil yâ Rasûlallah!
Ocak’tan bir kıvılcım sıçrasa Kutb-i Şimalîye,
Cehennemler yağar gökten, cumudistân-ı hâliye! 
Açıkken sahnesi her bir kelam-ı laubaliye
Nedir hikmet bu yer gayet soğuk gelsin ahaliye? 
Sıcaklık burda hammama muadil yâ Rasûlallah!
Bugün ümmid-i atidir yanan millet çerağında,
Böğürtlen nazlanır nerkis misali işve bağında! 
Ne mutlu dikmeden incir yetişti Türk Ocağı’nda! 
Münevver kısmının hissiz karanlık boş dimağında! 
Gezen mefkûredir bir semm-i katil yâ Rasûlallah!
Cehalet içtimaiyatımızda açtı bir dehliz,
Eâzım etmemiştir ihtiyac-ı millet-i temyiz,
Tabii halka yol vermez bu girdab-ı bela-engiz,
Abes şeylerle gafletler içinde uğraşırken biz
Kalır yüz üstü ciddi bin meşâgıi yâ Rasûlallah!
Bu vadi-i cehalette âdetsiz kaltabanlarla,
Maarif vaad eder tahsili bin türlü planlarla.
Şu boş torbayla at tutmak kabilinden yalanlarla
Bizi kandırdı Osmanlı asırlarla zamanlarla,
Fezâhat saldı kök fenne mukabil yâ Rasûlallah!
Geçende geldi bir İran Sefiri Efhamüddevle,
Usul-ı debdebe ile pek müşekkeldi kulak kelle,
Dedi: Osmanlı’nın tâ Çin’e düştü attığı gülle,
Şehinşâh-ı Acem’den itimadım yahşidir belle; 
Sanır bir köydür Arjantin de, Kâbilyâ Rasûlallah!
Cehalet de hâyâ eyler bugün İran u Turan’dan,
Loyd Corc’u murahhas zannederler Çin'e Havran’dan,
Meded ummaktadır ümmet bu vadi-i beyabandan,
Müverrih bahs açar Darülfünun’da devr-i Sâsân’dan
Sanır Haccac’ı Nüşırvân-ı Âdil yâ Rasûlallah!
Neler gördüm vatanda ilme rağmen asr-ı hazırda? 
Ta hilkatten beri yoktur tebeddül hiç menâzırda! 
Çıkan aylık, dolan portföy, olan masraf havâtırda,
Okur şerh-i mütüm ben gibi her akl-ı kasır da
Olur üç günde bir dehşetli fâzıl yâ Rasûlallah!
Açar Şeyh-ı Ledün bir anda bin perde kerametten,
Yanında bahs olunmaz saha-i fenn ü tabiatten.
Hesap eyler, bulur gaibleri tarih-i hicretten,
Eder keşf-i serâir mavera-yı sırr-ı hikmetten,
Elinden düşmez Evrâd-ı Delâil yâ Rasûlallah!
Mefâtîh-il guyub-ind-i ilahide; diyor, Kur’an,
Bunu ispata bir mâkes olur ayıne-i devran.
O rütbe tefrika düşmüş ki ümmet beynine elân,
Keser Şi’i ü Sünni birbirin ger bulsalar meydan,
Kapanmaz mı bu uydurma mesâil yâ Rasülallah?
Gedikli bir beladır memlekette Nedve-i Evkaf
Eder Kuran’a rağmen servet-i milliyeyi israf,
Kelamullah’a karşı sarkıtır bir gûş-ı istihfaf.
Taşır bu illeti cebren bütün eslâf ile ahlâf,
Şeriat mı bu israfâta kail yâ Rasülallah?
Bugünkü hüsn-i niyyet doğrusu şayan-ı tahsindir,
Bu hayratın esası hikmet-i vicdanı tebyindir,
Müberrâta tecavüz eyleyenler düşman-ı dindir,
Bakılmış olsa evkafa, hükümetten de zengindir,
Zaruret çekmez eytarn-ü erâmil yâ Rasûlallah!
Bu mülk ü milletin ruhu çobanlık, iktisadiyyât,
Eder sanat, ziraat müddeâmı her zaman ispat.
Bugün aç hasta, düşkün halka lazım mı bediiyyât? 
Yazık Darülfünûn’a bunca masraflar olur heyhat,
Çıkan bîçare gençler hepsi âtıl yâ Rasûlallah!
Kesib almış vatanda ilm ü irfanı Ziya Gökalp,
Mesîl-i hâmesinden süzmüş ezmânı Ziya Gökalp,
Bugün fevkâssemâ ilmin hükümranı Ziya Gökalp,
Yarın tahtesserâ fennin bedestanı Ziya Gökalp,
Bu Nemrücf a bugün Turan mı Bâbilyâ Rasûlallah!
Oturmuş midesinde lök gibi âsârı ebyâtın,
Makarr-ı süfresi âtiye ait her beliyyâtın
Gezer cevfinde ilmen gayr-i mert cümle zerrâtın,
Lebalebdir bu damen - dermeyanı eski hayratın
Koğulmaz bâb-ı lutfundan bu sâil yâ Rasûlallah!
Reis-i encümen irşat için Yahya Kemal oldu,
Huzurunda melâik ins ü cin mebhût u lâl oldu,
Meâbidde, mekabirde büyük bir ihtifal oldu,
Nefes ettikçe Mebusân ser’-ül intikal oldu,
Vatanda kalmadı tek ferd-i gafil yâ Rasûlallah!
Kolaylaştı yolu ehl-i tarika hakkı teminin,
Mükâfatı cenab-ı şeyhe kevserdir bu telkinin,
Görüldü encümende hikmet ü te’siri Yasin ’iıı,
O gün Darülfünün’dan infikâk ile o kürsinin,
Vücudundan ağırlık oldu zail yâ Rasülallafıl
Evet şerh-i mütûnun sahibi divan-ı millette,
Misilsiz bir kütüktür saha-i ilm ü belagatte,
Verir ders-i hâfâya dehre enginlerde zulmette,
Eder keşf-i serâir şimdi okyanus-ı hikmette
Bu âlim âlem-i imkânı hâmil yâ Rasûlallah!
Saman yer sap... darbımeseldir hikmeti varmış,
Bunun şerh-i mütün kürsisine bir nisbeti varmış,
Bugün Darülfünun'ân pek büyük kıymeti varmış,
Bütün eşâr-ı eslâfa... hizmeti varmış,
Nevakıs bahş-ı millettir bu kâmil yâ Rasûlallah!
Makale yazdı...’a bir... küfre daldıkça,
Hududa dine saldırdı şeriatten bunaldıkça,
Cehalet artar eksilmez denîler böyle kaldıkça,
Sahur vakti davul gümbürtüsünden bekçi çaldıkça,
Olurmuş muztarib bazı esâfil yâ Rasûlallahl
Niçün etmez bu... çan sesinden iştikâ bilmem? 
Bu cami avlusunda Türk'e salyangoz satan âdem,
Teres Bab-ı ÂITde fıtraten bir zâde-i Mülcem,
Ezan gülbang-i tevhidin senin yâ mefhâr-i âlem,
Esir-i aşkın en vahşi kabâil yâ Rasûlallah!
Davuldan ürken...le bugün fahreylesin Mardin,
Bu... ibn-i...sa ederler ins ü cin telin
Şeb-i kadri’de doğmuş bir kaza-yı hacet-i tekvin
Ederdim aşikâr-ı sırr-ı irfan ben ana lâkin
Tutulmaz küfre mirât-ı şemail yâ Rasûlallah!
Sekiz milyon kalan Türk’e bu vâsi memleket az mı? 
Ahali aç, çırılçıplak, bir iş yok, köylü haylaz mı? 
Soyar resmen maarif milleti, mâliyemiz kaz mı? 
Köroğlu namına Cemiyet-i İlmiyye ayvaz mı? 
Bulunmaz mı buna tedbir-i acil yâ Rasûlallah!
Kemal'in kuddise sırruh salıp İslam için tedbir,
Cenab-ı hazret-i Gazi’ye uydu hikmet-i takdir.
Değildir kimsenin haddi bu cengi eylemek tasvir,
Firenk’in ihtirâtı bu Türk’e etmedi tesir? 
Gemi, taht-el-bahir, tayyare, torpil yâ Rasûlallah!
Gelir kâfi düşünmek şu geçen edvar-ı meş’umu,
Kaçırdık tac u tahtıyla vatandan müstebid burnu,
Bu asrî mucize kurtardı mülkü halk-ı masumu,
Livâ-yı İsmeti altında Türk'ün sulh-ı malumu,
Kabul etti bütün resmi mehâfil yâ Rasûlallah!
Habibin Mustafa’nın himmetiyle ey Şeh-i Levlâkl
Muazzam bir zaferle sine-i a’dayı ettin çâk,
Bu nev ikbal-i İslamiyyete pervanedir eflâk,
Bu milli mucizeyle fahr edüp serkeştedir idrak,
Bu icad-ı hikem Gazi’ye şamil yâ Rasûlallah!
Şikâyetname-i millet sana çâk-i girîbandır,
Şebabın nûr-i istidadı pâmâl-i harîsandır,
Eşek Davası’na Cemiyet-i İlmiyye bürhandır,
Bugün fakr u cehaletle müsecceldir, hükümrandır,
Vatanda vaka-i Habil’le Kabil yâ Rasûlallah!
Zavallı halka karşı merhamet yoktur tababette,
Bedayi namına matem tutar vadi-i gaflette,
Yaşar emrâz-ı efrenciye, sıtma, sahn-i sıhhatte,
Tasavvurlar teşebbüsler kalır hep hüsn-i niyyette,
Yıkılmış bunca âsâr-ı celail yâ Rasûlallah!
Garibim, serseriyim Neyzen-i avaredir namım,
Yazılmıştır kapında gamla kırk yıllık serencamım,
Bulunsun derdime çare, tükensin dilde âlâmım,
Eminim çok görülmez böyle istirham u ibramım,
Üçüncü Arz-ı hâlim bu sana bil yâ Rasûlallah!
<end>

<start>
Gel, gün aydın, şimdi bak şu kurduğun âsâra Türk,
Başlamıştır ülke istidadını izhara Türk.,
Asmanı yık yığ, istiklali istikrara. Türk,
Nanköre açtırma göz, hiç verme yüz ağyara Türk,
Basmasın nadan ayağı rehgüzâr-ı yâre Türk!
Zalimin titrek elinden çektin aldın dizgini,
Kükresin, namerde tarihinde bir kaplan kini.
Tuttuğun yol asra ait her teceddüdden yeni,
“Müstakim ol hazret-i Müncî utandırmaz seni”
Aklın erdiyse yeter bir Vâhid-ül Kahhar'a Türk!
Kudret-i fıtriyeni andıkça ah ettim sana,
Gitme maziye dedim, talim-i râh ettim sana,
Şapka giydirdimse zannetme külah ettim sana,
Can gözüyle sahne-i dilden nigâh ettim sana,
Verme artık gönlünü, dükkân gibi icara Türk!
Vahdet-i milliyyedir efradı ancak kurtaran,
Aşk-ı Gazi ateşiyle kaynayan millette kan,
“Hâkimiyyet milletindir" gökte ol sahip-kıran.
Zağlasın çarh-ı felek şimşirini, sen salt kuşan,
Bir emirberdir kapında bastığın seyyare Türk!
Gönlünü gark eyle menşur-ı dehanın rengine,
Bak riyazi bir nazarla şimdi Türk'ün çengine,
Öyle bir Türkârıe meşreple getir ki dengine,
Sâz-ı sulhun perde perde nağme kat ahengine,
Ey güneşten sıçramış her ferdi ateşpare Türk!
İnkılabı halk ederken parladıkça mucizât
Anlamış sinyaldeki imayı ruh-i hadisât,
Bekliyor siması devranın güneşten iltifat,
Hâle-i sulh-ı cihana verdi ay yıldız hayat,
Ben de şaştım bu terennümlerdeki esrara Türk!
Varsa dostun dipçiğindir, öp de omzunda taşı,
Merde hürmet eyle, namerdi görünce çat kaşı.
Bak nasıl rapteyledin etrafı, A/os/jo/'kardaşı,
Bence senden çok küçüktür eski tarihin yaşı,
Asmana kak temel arz eyle de mimara Türk!
Asmana kak, temelden maksadım tayyare yap,
Cehli kahrettikçe idrakinle fenne, ilme tap,
Gitme mazinin karanlık yollarından, garbe sap,
Varsa İblisin külahı, sen atik davran da kap,
Sıç da giydir düşman-ı bîdad olan eşrara Türk!
Mümkünün tahlili ânda bin tecelliyât olur,
Tehlikeyle oynanılmaz akıbet heyhat olur,
Himmet-i tarih ile her müddea ispat olur,
İnkırazın tahtı kürsi-i ilahiyat olur,
Bence davetnamedir bu safsata idbâra Türk!
Kalkmadıkça bunlar ev, yer, bağ, çayır yoktur sana.
Runları kaldır, maarifte bayır yoktur sana,
Kendi mülkündür vatan, ortak, gayır yoktur sana,
Yık dedim, yık, kanlı kürsiden -hayır yoktur sana,
Badema meydan bırakma bunları tekrara Türk!
Kendi mülkünde garibâne dilendin din için,
Tıpkı beygirler gibi döndürdü şeyh ayin için,
Sırtta heybe, cerre çıktın gafleti telkin için,
Pek fedakârâne yandın bir Kureyşî kin için,
Çal da söylet bunları sazındaki evtara Türk!
Gönlünü dinî tufeyliden temizle gün gibi,
Aşka iman et de durma vuslata küskün gibi,
Çektiğin âlâm-ı eyyamı unutma dün gibi,
Aç gözün, çıldırma bir Leyla için Mecnun gibi,
Bir marazdır bu; de geç, âşıktaki efkâra Türk!
Bir müzisyen geldi Alman Ştrigler’miş adı,
Öyle kudret var ki idrakinde aklım oynadı,
Anladıkça gönlünü Türk’ün muhabbet kaynadı.
Garb’ın asrî bir dimağınca sazın varmış tadı,
Kısmet oldu çok şükür dinletmesi bîdara Türk!
Bence ibda’ın ocağı gönlünün altındadır,
Kesmiyor sanma kılıç, bir köhne eski kındadır,
Aşkı tekfir etme, mesuliyeti sırtındadır,
Bir kulak ver kendine; gönlün bunun farkındadır,
Sen neden bîgânesin ruhundaki eşâra Türk?
Söyle aşkın İanesinden kim yadırgattı seni? 
Hangi alçak aşka düşman etti, aldattı seni? 
Kendi mülkündür bu ülke, kim tutup attı seni? 
İtimadın bir kuru iman için sattı seni,
Sen ki Cibril'i yaparken orduna mekkâre Türk!
Musikiye ârız olmuştur yobazlık bit gibi,
Bu akan çirk-i hilafet sanata kibrit gibi,
Saltanat davasına her faslı bir şahit gibi,
Toplanıp hep bir ağızdan hırlaşırlar it gibi,
Eyle bunlardan şikâyet Dâhî-i Serdâr’a Türk!
Kırk sekiz yıl kişver-i ibda’ı sardım, bekledim,
Altı bin yıllık birikmiş bir de mazi ekledim,
Kurduğum tabya haraba tuttu yüz, mertekledim,
Gördüğüm âsâr ile müstakbeli gerçekledim,
Sığmaz artık tuttuğun yol vadi-i inkâra Türk!
Eşşeğinden patriğin her kim nasip almış ise,
Her ne varsa bildiği fensiz: Boş ambar, boş kese! 
Garb'ı takdir etmeyen nadanı sokma meclise,
Hakka iman etmemek olmuş seciye İblis'e,
Bastığın kâfi değil mi bunca yıl mantara Türk?
Cevher-i milliyeni soymuş haramî, Kabe’de,
Cehle gömmüş ruhunu, sonra aratmış türbede,
Öyle aldatmış ki teslimiyyetin bî-arbede,
Sersem etmiş halkı döndürdükçe curnalcı dede,
Ehl-i...’ten hazer kıl, çünkü benzer mâra Türk!
Hangi cemiyet olursa girme taktırma yular,
Goncası milliyetin ağyar elinde tez solar.
Hür yaşa bak yadigârı ceddinin şu ordular
Karşısında İtilaf orduları zor durdular,
Düşmanı teshir eden başındaki mehpâre Türk!
Dinlemem bir kimseyi, fikrim, kararım kendimin
Âsmânım kendimin, leylim, neharım kendimin,
Medd ü cezrim kendimin, ka’rım, kenarım kendimin,
Çember-i devrana hâkimdir, medarım kendimin,
Sırrımı faş etmedim bî-intiha âsâra Türk!
Bu eserler inkılabın ekmeliydi şüphesiz,
Türk'ün istikbali ondan münceliydi şüphesiz,
Tuttuğun el Gazi-i müncî eliydi şüphesiz,
Âkıl-ı ferdâne-bîna meşaleydi şüphesiz,
Secde eyler âsmânlar şemsini ikrara Türk!
<end>

<start>
Tüylerim ürperiyor duydukça
Musiki namına zillet şu sazı.
Yurdumuzdan azametle yayılır.
Cehlin âfâk-ı cihana avazı! 
Okuyuşta daha hâlâ tecvid,
Ağzına... madrabazı! 
Telsizin işlemesinden maksat
Çıksın üç-beş... boğazı! 
Radyodan her gece Garb'm yüzüne
Geğirir zannederim bir yobazı!
<end>

<start>
Sen ey muhit-i mülevves sen ey hadid-i fesad,
Sen ey nifak u şikakıyle melanet-abâd.
Sen ey yegâne belası maarifin, hünerin,
Adüw-i fahrîsi sensin efâzıl-ı beşerin!
Senin riyâh-ı nesimin mefâsid-i iğvâ,
Çeker felaketini nev-i Âdem ü Havva.
Suyun fusûk u fiten menbaı, soyunda liâm,
Sokaklarında gezen piçlerinde naz u hıram.
Kiminde turra-i zerrin, kiminde çeşm-i kebûd,
Kiminde gerden-i sîmîn, nigâh-ı aşk-alûd,
İpekli burkanın altında nefs-i emmare,
Koşar sevâid ü sine güşâde ağyare.
Bir irtiâş-ı harîsâne leblerinde uçar,
Sokak sokak dolaşır her leıme damen açar.
Nişanlısı, kocası kan içinde serhadde,
Bunun sahâif-i âmâli fuhşe müsvedde.
Kulaklarında uğultu, nasihati, pendi,
Duyar mı hiç, “Kadının fendi erkeği yendi®”
Bu mahz-t hikmeti talim eden haminninesi,
Yılışması, bakışı tıpkı kendi ananesi.
Bu yolda hıfzolunurmuş hukuku nisvâmn,
Açıldı dide-i idraki yâr-i cananın.
Serildi hâk-i maarifte damen-i namus,
Kırıldı leyl-i terakkide şişe-i fanus.
Döküldü jale gibi berk-i gonca-i ikbal,
Açıldı lale gibi ümmehât-ı istikbal.
Göründü dide-i huffaşa levha-i hurşid,
Büründü leyle-i zalmaya âftâb-ı ümid.
Bahar-ı şehvete serv-i revan olan şıklar,
Hele bıyıklı sakallı şu kahpe kancıklar...
Resim, şiir edebiyat, musikiyle spor,
Tiyatro, kotra, lisan, her şeyi bilir unutur.
Ocaklıdır, asabidir, uçar gibi görünür.
Bizans'ta sanki kanatlı karıncalar sürünür.
Vatan giderse ne varmış, yeter ona futbol,
Geçindirir beyi elbette şanlı İstanbul.
Meta’ sük-ı cehalet, bu kütle-i meşum,
Ne fikr-i mazi ü ati ne hâl-i nâmalum.
Akar gider doludizgin bu nehr-i fısk u fücıır.
Köpüklü dalgalan hep birer ukab-ı akur.
Çakar sahâib-i ufkunda râ’d-i izmihlal,
Döner başında bela-yı muhaceretle zeval.
Yine bu hizb-i zelilin vazifesinde değil,
Bu kavme has bu haslet ki halli pek müşkil.
Sen ey arûse-i fettanı âlemin, kürenin,
Gezer mesirelerinde hayali Sent İrerim.
Sufûf-ı tayf-ı hurâfâta kal’a, her surun,
Peri-i hudaya me’men cibal-i mağrurun.
Tahayyülâtı esatire bahrin ayine,
Kapında imparatorlar ki abd-i dirine.
Tebessümün nice bin hükümranı aldattı,
Zehirli sine-i kahrında çok emel yattı.
Menâzırırıdaki eşvâka tül olan âfâk,
Saçar mezâhim-i hunîn ile cihana nifak.
Senin o semli nigâhın zehirli handelerin,
Sadakatinle mükellef yeminli bendelerin,
Ayırdı kardaşı kardaştan, oğulunu babadan,
Senin o pençe-i zulmün, gönülleri kanatan.
Nedime-i hevesâtın ki nefs-i enımare,
O kahpeye tutulan halka olmamış çare.
Riya u kizb ile fitne, nifak u bî-şermî,
Sefahete veriyor fuhş u cehl ile germi.
Cidar-ı kasr u sarayın eder bunu ibraz,
Bütün fecâyie masdar, şenâyie maraz.
Fevâhişe yuva oldu kafesli hanelerin,
Alıştı gözleri her şeye maderin, pederin.
Birer mezâbih-i iffet devâir-i aklâm,
Erir önünde şenaatle ismet-i eytam.
Bütün hazine-i devlet erâzile me’kel,
Asar, keser, sürer - onlarca ülke bir maktel.
Bakınca Meclis-i Millîye bir de Âyâna,
İçinde çifte atanlarla döndü Nallıhan'a.
Oyuncak oldu elinde iaşe muhtekirin,
Akar bugün kasasından sirişk ile kan, irirı.
Yazık değil mi bu millet ezilsin, incinsin? 
Ahalinin başına günde bin bela insin.
Deyen o herze vekilân ki hırs ile daha dün,
Öperdi bin kapının âstânını gece, gün.
Cerâidin açınız da bakın sahâifine,
O maskeli çetenin hainiyle hâifine
Ne oldu anlamadım ben, hemen nasıl döndü,
O nur-ı şevk u hamiyyet ne çarçabuk söndü?
Vatan deyip sarılanlar zehirli gerdenine,
Şifa deyip sarılanlar zulüm kokan tenine,
Zamana lanet okuttu cihanı incitti,
Muvafakatla teellüf nasıl olup bitti!
Hakikate eden isyan yalancı matbuat,
Bu halka rehber olan şu e'râzile, heyhat,
Sırâc-ı nur-ı saadet deyip de aldandık,
Ki on birinci yıl oldu, cayır cayır yandık.
Nedir bu şendeki sihr-i füsun ü izmihlal,
Bu işlere mütehayyir nigâh-ı rûz u leyal.
Cihanı tuttu mutalsam nigâh-ı efsunun,
Lisan-ı millete vurdu kelepçe kanunun.
Cihâd-ı ekber’i açtı kel onbaşı derhal,
Aduya meydan okundu, yenilmek emr-i muhal!
Güvendiği dağa karlar yağınca mert Enver,
Cemal’i Talat’ı aldı bu yerden etti sefer!
Bu kârvân-ı vegaya Topal eşekle giren,
Bulur mu kendine bilmem Çolak'ta bir me’men?
Göründü hasılı harbin ziyanlı, kanlı sonu,
Prusya'nın harekâtında Kayser'ln oyunu.
Dönek o zübbe-ki Enver görünce ikbali,
Tebeddül eyledi efkârı, kavli, ef’ali.
Makasıdı bu harisin yegâne servetmiş,
Vücûd-ı devlete girmiş muzır bir illetmiş.
Vekil-i millet olan şu güruh-ı mebûsan,
Dururdu piş-i hıyanette sâmit ü handan.
Düşün şu zümreyi bir kerre var mı vicdanı? 
Huda’ya, Kabe'ye, Kurân'a var mı imanı?
Evet, bu şerzimedir şirket-i cinâiyye,
Ezildi gitti bu elle hukuk-ı milliyye.
Sen ey selâsil-i gafletle bağlanan evlat,
Halas ’ına acaba var mı sende istidat?
Tamam bin üç yüz otuz beşte Kâbe’nin tekrar
Zulümle hedmine kalkıştı Ebrehe-J küffar.
Musallat oldu ebabil o kavmi etti zelil,
Buna deîiî ile burhan meali Sure-i Fil.
Medine'ye edilen zulüm için şu söz kâfi,
Asıldı Ravzâ-i pâkin önünde eşrafı.
Tutunca danıen-i sadâtı kanlı tırnaklar,
Yetişti seyf-i İlahi ezildi alçaklar.
Arah o “kavm-ı necib” oldu cümleden dilgîr,
Muhibb-î Âl-i Nebi m iş Acem görüldü hakir.
Yüründü üstüne toplarla Kürd’ün, Arnavud'un,
Ne Rum, ne Ermeni kalmıştır olmadık dilhün.
Hülasa cümle anasır bozuldu ser-ta-pâ
Pişirdi Türk Ocağı’nda hamursuzu Musa.
Nifak u tefrika düştükçe beynine millet,
Girişti birbirine kalktı ortadan hürmet
Bu devletin ki cenaze namazına niyet,
Eden bu zümre-i fâsık bu kani; Cemiyet,
Mezarını vatanın dişleriyle kazmıştır,
Kitab-ı mahvını kirli eliyle yazmıştır.
<end>

<start>
Sen ey gurur-ı beşer, ey tahakküm-i gaddar,
Sen ey siyaset-i masruadan doğan efkâr!
Sen ey hurafe-i edyân u şirk-i milliyyet,
Dimağ u kalb-i beşerde onulmayan illet!
Sen ey fesane-i emmare, münzelât-ı zunûn,
Akâid-i mütecennin, sahâif-i pür hun!
Sen, ey feza-yı garazdan inen kevâkib-i şer,
Pıranga-bend-i dalâlin olan şu tavk-ı beşer!
Evet, rivayet-i zu’munca altı bin senedir,
Demir düğümlerin altında zâr u gürsinedir.
Maâbidin gibi dâr-üs-sına’a-i ifsâd,
Dem-i cinayeti Habil’le Kabil'e isnad.
Eden ve hakk-ı veraset güden şu insanlar
Ki gayz u kinine şahit minareler, çanlar.
Birinde bang-i Muhammed, birinde savt-ı Yesû
Bela-yı kizb ü cehaletle kubbeler meşbu
Uçar ukab-ı menâhî feza-yı kizbinde,
Ne hacleler satılır, bu durulmayan dinde.
Haham, papaz, hoca cürmün birer nigehbâmdır,
Erâzilin bu maâbid gedikli dükkânıdır.
Kiminde turfa belası, kiminde nâr-ı haram,
Zavallı muterifinse geçirdiği âlâm.
Diyanetin bu koğuklarda gümrüğü alınır,
Yalanla safvet-i aşka ne darbeler çalınır.
Girer peri-i zekâ bu karanlığın içine,
Görür bekâret-i Meryem, güler iken piçine.
Çocuk anayla semavi bir aşk-ı müstetire
Delil olursa pederlik de hâle-i bedre.
Kalır ki mantığa, fenne teması kaldırsak
Sızar huveyne-i Kuşu/'şu resmi bir sıksak.
Değil mi ismet-i Meryem Yesû'a bir ideal,
Olur bu hikmet-i Teslise en celi timsal.
Gel ey zekâ-yı beşer sen şu şi’r-i aşka sokul,
Bu nur u sicn-i bekâret, fakat bugün bir dul.
Damarlarında seyahat eden hayal-i garâm,
Samim-i kalbine bir gönce eylemiş ikram.
Masalcı bir karı varmış bekâret isminde,
O sırdaşı imiş aşkın hadâset-i sinde.
Ziya-yı raşe-i vahdet o burca dikmiş tuğ,
Terennüm etmiş o demde heman rebab-ı büluğ.
Netice Yusuf u Neccâr Meryem'e dayamış
Bu şi’re din demiş, İsa hayal ile boyamış!
Fakat bu din, bu görünmez sihirli istihkâm
Ki her nefeste bir işkence âletiyle zalâm,
Saçar, bulandırır aşkın meal-i nükhetini
Kırar kebûter-i aşkın per-i meveddetini.
Şikeste-per dolaşan şu benât-ı Havva’dan
Sorun mecelle-i aşkın mealini bir an.
Sorun ki lirinin evtârı inlesin bir dem,
Terennüm eylesin uşşâka sine-i Meryeml
Kadın, bu genc-i serâir, hazain-T melekût,
Bu nur-ı mâye-i şefkat, bedîa-i lâhut,
Mukaddes addedilen enbiyanın annesidir.
Rebâb-aşka gerilmiş telin teranesidir.
Kitab-ı hilkatin uzvî şerefli matbaası,
Mehâsin-i beşerinse meali, şaşaası.
Cennetin kapısından kovulma bühtanı,
Bu iftira-yı musanna, bu Cidde destanı,
Deha-yı hâzıra karşı bu iftira lekedir,
Bu ilm-i hâl-i fazâyih, şebaba tehlikedir.
Hücuma erkek olanlar düşünmeden girmiş,
Kadınlığı siper-i intikama indirmiş.
Esir olunca kadınlık nikâha bağlanmış,
Müzeyyenâta da bakmış, tel örgüdür sanmış.
Değil mi ya? İpek, altın saadetin temeli? 
Kadınlığın bu kelepçe içinde kalmış eli.
Kadın elindeki kirmiş bir erkeğin dince,
Bu kir çıkarmış elinden boşarsa fikrince.
Muhakkar olduğunu dinden eyliyor talim,
Şu ayete bakınız: “İtine keydekünne azîm."
Şu altı bin senedir izdivacı tanzime,
Muvaffak olmayan ezhan değer mi tazime?
Peki, bu halde kadın kim olur tefekkür edin:
Benim evimde karım şu, esire bir hain!
Bir izdivac-ı musannayla def’-i şehvet için,
Şu zen muhayyer alınmış senin elinde geçin.
Hakaret et, boşa, döv, söv, elindedir dizgin,
Bu kısrağın damarında fakat siyah bir kin,
Gezer, durur, uyumaz ha, bütün gece dolaşır,
Bu intikamı kadınlık damarlarında taşır.
Sebep şu, Âdem'i cennette aldatan Havva; 
Senin karın, sana burda ne işlemez acaba?
Netice şu: Karı ba’dennikâh ölünceye dek
Sever, sevilmeyi ister tabiaten bî-şek.
Nikâh, onun nazarında berây-ı ref’-i günah
Muvâzaa gibi bir şey,... iş kucakta penah.
Değil midir şu netice hakikatin güneşi,
Sevişmenin tarafeyni görür, bulur bu işi.
Evet, o gayz u cehalet ocaklarında zekâ,
Muhakeme eritilmiş mükerreren, hâlâ
O din belası taassup, şu şirk-i milliyet,
Döküldüğü kalıbın ananâtmı elbet
Eder muhafaza çünkü fazâili tahnit
Eden maâbid-i muzlim, sefil, kanlı muhit.
Mecelleler, avukatlar, yalancı şahitler,
Bugün, yarın sonu gelmez üzüntü gel gitler.
Kovulmalarla hakaret, pırangalar, mahbes,
“Ya sus, ya öldürürüm ha! ” Bilinmeyen bir ses.
Ceza-yı hükm-i tagallüb döver de ağlatmaz,
Büyüklerin sözü, darb-ı meseldir â! Batmaz.
Karın güzelse başında bela-yı mübremdir,
İmam, hoca, iki şahit, görünme mahremdir
Emir verildi, şeriat bu, laf değil, bana bak,
Karım deyip de sokulma, uzak dur ondan, uzak!
“Zavallı kız, kurumuş be,” deyince birden imam,
Hücum-ı ra’şe-i teflîc, sar’avî evham
Sarar dimağını bî-çare, bî-haber, bî-kes
Donar kalır, “İmam haklı” mealini her ses,
Derin kanaat u imanla, aşk u vicdanla,
Bu cümle hep bir ağızdan çıkar, düşün, anla!
İkinci günde talâk-ı selâse dalgaları,
Kulakların dolaşır sahilinde, karı.
Muhakeme edemez, bir hacâlet-i dini
İçinde kalmış o aciz, şu seng-i telini
Kimin vücuduna atsın, ne semte fırlatsın? 
Tanınmayan bir adamla, evet, nasıl yatsın?
Evet, bu emr-i şeriat, bu hülle olmak için.
Şakırtısında da vazıh hukuk arar bir din.
Gelince rüşvete, kizbe kılıncı keskindir,
Meşîhatin kapısından berây-ı hak bir gir!
Hudâ düşürmesin erbab-ı iffeti oraya,
O yerde hakkını almaz güvenmeyen paraya!
Cahîm-i zillete düşmüş olan şu çifte şebab,
Per-i meveddeti kırmak şeriaten icab.
Ederse aşk u muhabbet bu yerde aciz mi? 
Değil, fakat para lazım, bu ruhu haiz mi?
Esas aşk u muhabbet güzel, fakat din var,
Bütün batâat-i hülle, bu hangi kalbe sığar?
Yutulmaz a, bunu biz bir yoluyla sordursak
Peri-i aşkı kadınla buluşturup da uzak
Durup da seyre koyulsak, hayale resm-i geçit,
Vazifesi düşecek olsa, intihabı baît
Olan ufukların altından önce kalbinde
Arar da hülle'yi fikren sevimli bir zinde
Ateşli kolların aguş-ı vuslatında bulur,
Mukaddesat-ı maâbid yanar, düşer, kül olur.
Mükevvenata mahabbet, beşerle yek-rengî.
İnan, bu birliğe terk et fazâyih-i şirki.
<end>

<start>
Ey bana kendini büyük tanıtan.
Hâlime bak da varlığından utan!
Sen kerim ü ganiyy u mutlaktın
Sâhib-ül cüd ü zül keremdi adın.
Hani nerde o şanlı saltanatın? 
Benden olsun sıkılmıyor suratın.
Tam otuz beş yıl oldu yarabbi
Çıkmadı bu tevekkülün de dibi.
Va’d-i ferdayı başka kullarına
Çırak et de benim işim yarına
Kalmasın, çünkü yüz yüze bakacak,
Çare varsa budur bugün ancak.
Ben senin bir çerağ-ı vahdetinim,
Daha kestirmesi hakikatinim.
Bana öyle gelir ki zatinle
Şu kelamı adam gibi dinle:
İkimiz bir mahallede büyüdük,
Yüz göz olduk, hem arkadaş, hem Türk
Demeye söz bırakmamak lazım,
Arz-ı hâle yakışmıyor ağzım.
Beni sen başkasıyla etme kıyas,
Ben kalender ve sen de Rabb-ün nâs.
Bende varsa eğer o kalb-i selim,
Arş-ı âlâna kör kütük gelirim.
Kim ne der? Enbiya mı yan bakacak? 
Beni hangi cehennemin yakacak?
Hiç’i onlar da eylesin idrak,
Abd-i evlad-i husrev-i Levlâk
Hacı Bektaş, Cenab-ı Meulânâ
Neyle meyden kanat takınca bana
Oldu lânem cihan-ı şi’r ü hayal
Ruhuma yağdı nağme-i âzâl
Murg-ı aşkın olur mu hiç konağı
Ebediyyet önünde “yem” çanağı?
Sânihâtım sema-yı marziyeden
Armağanlar nisâr eylerken
Taparım kendi ruhumun sesine,
Kalbimin ateş-i mukaddesine.
Beste-i erganun-ı ilhamım
Oluyor sanki mehd-i ârâmım.
Gayb olup kendi kâinatında
Bin bir isminle her sıfatında
Görünen şekl ü pertev ü elvan,
Nur u zulmet, bedayi ü elhan,
Şiddet-i hub, tereddüdât-ı rücû
Bin tazarru, eyâd-ı merfû’
Kime kimden? Zavallı insanlar! 
Pür-adâvet, yalancı bürhanlar!
Altı bin yıllık emr-i teşkilat
Yıkılır mı kolay kolay? Heyhat!
Fitne-i inhisar-ı edyândan
Var mı kalb-ı selime malik olan?
Önce sevda, kadın ve şevk-ı naîm,
Zeni aguş-ı âdeme teslim,
Sonra şehvet edince tende tulü
İlk sözün, tatma meyve-i memnu?
Şahlanan... bu nehyi dinler mi? 
O melekler mi, yoksa cinler mi?
Nur-ı şehvet, o hâlık-ı akdes,
Ser-çerağ-ı hayat ü ruh u nefes
Emr-i tahdide zor gelir ya Rab,
O iken her muhit-i nura sebeb
Bunu vicdan bilir ki: Nev-i beşer
Künh u aşkı...le fehmeyler.
Mihnet-i aşk-ı evvelini çeken,
Ruh-ı asrı tefekkür eylerken
Bin telehhüfle ah u vah ederek
Şunu vird-i zeban eder bî-şek:
Üss-i...sün hutüt-ı heyetini,
Bâb-ı aşkın müsellesiyyetini
Aşk-ı asrîme eylerim mihrap,
Şi’r ü aşkın teranesi bu kitap.
Şu iki beyti ben de bil-inşâd,
Ömrüm oldukça eylerim feryat:
Nasıl olmam zebunu kahr-ı gamın,
Hatırımdan silindi şekli...m.
<end>

<start>
Sevimli yüz, yaş on altı, uzunca, toplu beden,
Gözünde ateş-i hasret, yanar cüdâ köyden.
Bu ayrılık iki aydır, pederle, maderden,
O sevdiği, ninesinden ve üç biraderden.
Omuzda bir halı heybe ki yengesi dokumuş,
İçinde tarhana, bulgur, zavallı anne komuş!
Başında püskülü kopmuş fes, ince bir tülbent
Dolanmış öyle; ilerde, sarıklığa namzet!
Solukça bir kara cübbe, ayakta bir yemeni,
Bir iştiyak-ı fazilet yakardı sinesini.
Köyün yanındaki kaynak kadar beyaz berrak,
Bu kalb-i pak-i vatanda yanan ışıklı firak.
Nazarlar ufk-ı emelde bir azm ile merkûz,
Tasavvur ettiği ulviyyet, aşk-ı bâsıra süz.
Bu aşk Türk’ün özünde şu niyet-i ulvi
Ki hilkatin bize bahşettiği murad-ı kavi
Tevarüsen geliyor yadigârı ecdadın! 
Fakat ne çare? Gıdası şu celıl-i bîdadın!
Elinde Emsile koynunda Mushaf u Tecvid,
Dilinde fi’il-i taaccüb, binası belde divid
Hayal-i nasır-ı mansur içinde gâib eri,
Tefekkür ettiği demlerde zanneder pederi!
Bu Emsile, iki milyon lügati tasrife
Medar olan bu muamma gelir mi tarife?
Bu felsefe, bu cihan o dimağ-ı masumu,
Harap eder, yaşatır bum-ı cehl-i meşumu,
Cehl: Bu İanede perverde-i şeriattır,
Bu lâne ki yeni bir hücre-i meşihattır!
Düşer şu melanet-i abada bu zavallı kuzu
Başında rai-yi müşfik olur yaban domuzu
Emer zemâim-i ahlakı, ilm-i din diyerek
Bu istihale üç ayda biter, olur bir eşek!
Bina, Avamil ü İzhar içinde tekme atar! 
Maarife o zamandan kızar, söver ve çatar...
Fıkıhla bahs-i necaset, zekât ü cer ıskat
Bilindi mi buyurun işte oldu molla sırat!
Hu medrese denilen kabr-i aşk-ı istidat,
Zebaniler, doğurur ki maarife cellat
Şu din-i devlete karşı bu Roksolan kazığı,
Zavallı millete girmiş bu hanedan kazığı!
Nasıl sokulduğu geldikçe hatıra yanarım,
Bu ıztırap ile hissen vatan olur kanarım!
Gelir hayalime şeklen, büyük, yaman Tıırguû
Ayaklarında pıranga kürek çeker, mesut
Bir emr-i harika-peymâ, eder onu tebşir,
Güler o fırsata karşı, zekâ içinde bu şîr!
Demiş ki: “Ey Dıragota! Nasılsın? " Andriya,
Cevabı şu, kısa söz: “Şenle ben kader derya.
Sen ey! Bu millete şanlar kazandıran Amiral,
Sen ey! Semaları meşhün-ı aşk olan, ikbal.
Şafaklar açtı, başımda, o şevket-i mazi,
Peri-i hande-i derya unuttu, şimdi bizi!
Bugün, vatan dediğim, şu Mefahir-i giryan
Ve zıll-i zail-i tarih içinde şu, üryan
Gezen fecayii görmek, nazar değil bu ateş,
Sokaklara dökülen ırza halka bari yetiş
Harap olan köyümüz bir nümunesi vatanın! 
Hesabı yok, ölenin, kahr u gamla aç yatanın
Hükümet öyle ısırmış ki; milletin canı yok.
Ve hırs ile dişi kitli Meşihatın kanı çok!
Bütün bu milleti giryan eden Meşîhat’tir,
Bu bâb-ı fitne-i fetva cahîm-i zillettir.
Bunun vücudu bulundukça, Türk'ü sayma adam,
Ne doğruluk, ne zafer, ne huzur-ı dil-âram!
Siz ey mefahir-i giryan içindeki ecdat,
Aman vatan yanıyor Allah aşkına imdat.
Yetiş şu çıplak ayaklarla, aç gezen çocuğa! 
Muhaceretle, fazahat gören şu yavrucuğa!
Alıştı hepsi de her bir hakarete eyvah! 
Sebep mi yoksa buna; “Z,a ilahe illallah? ”
Sebep nedir ki ilahi bu emr-i lâ-yüs’el
Başımda kışladı, güya sehab-ı kahr ü ecel!
Muhammedinse şeriat, na işte nedve-i din! 
Nümunesi duruyor, işte mehbet-i telin!
Bütün fazahatı gördük ulûm şeklinde
Baharı, bayramı seçtik, gumüm şeklinde
Yeter! Bu Roksolan’m kurduğu bu kanlı tuzak
Namazlı, haçlı, oruçlu, bozuk imanlı tuzak.
Gönüller anladı hakkın, vatanda olduğunu! 
Bugün bu fikr ile verdi şu varını yoğunu!
Lüzumu yok bana artık, na işte eski dinin! 
Yeter, Azâb-ı Mukaddes içindeki telkin.
Yukarda cerre giden softaya, verin kalemi,
Bir aşk-ı şevk ile yazsın bu hiss-i muhteremi.
Olur bu softaya sermaye ademiyetten
Vatan o gün uyanır, işte hab-ı gafletten
Huzur-ı Neyzen’e girdikçe, böyle molla Sırat
Elindeki şu kavalla, öter durur cart cart.
Tıp Fakültesi Hastanesi, Haydarpaşa
20.02.1337 sabah.
<end>

<start>
Bir güneş görmesi kabil değil erbab-ı dile,
Kaplamış sis gibi etrafı güruh-ı hazele;
.......ümmet denilen şu haşere
.......dır bence huzur-i beşere.
Cennet'i fasl-ı taharet iledir ispatı,
Sanki yutmuş gibidir mebhas-ı kazuratı.
Yakışır şekline timsal-i fezayih dense,
Bir yıkık eski kenef künküne benzer ense.
Koku aldıkça koşar hırs ile mevta peşine,
Benzemiştir yüzü sırtlan derisinden meşine.
Sû-i hazım olsa gerek bilmediği varsa onun,
Midesi iskele sanki odun oğlu odunun!
Ankara
<end>

<start>
Olamaz bence şümulü gidene hayr ü şer’in,
Her ölü yükselir omzunda sufuf-ı beşerin.
Rolünü yaptı demektir, gidene bulma kusur,
Onu var sen piyesi oynatanın kendine sor!
Bir misafir olarak kaldı beş on gün kürede,
Rahmet-i Rab ile Olga coşup aktı ebede.
Beyoğlu, 1936
<end>

<start>
Tanrı ölmez, o dilerse görünür bir müddet,
Kaybolunca onu kalbinde bulur her millet.
Biliyormuş kaderin cilvesini evvelce,
Bütün ecrâm-ı sema yasla büründü o gece.
Yaklaşan bir acı önce güneşi korkuttu,
Ay tutuldu diyemem gökyüzü matem tuttu.
Ata geçti ebedin mevki-i müstahkemine
Bir direktif veriyor arza, beşer âlemine!
Bize ilham ile isal ediyor her haberi,
Ki onun kudret-i külliyye, emirber neferi.
Bağladı dâr-ı fenanın ebede telsizini,'
Güdelim açtığı yollardan mübarek izini
Atatürk’ün beşere sunduğu peymânı budur:
Atatürk’e inananlar er olur, sulhu korur!
<end>

<start>
Rûy-ı ikbal-i felek şimdi Celal'e döndü
Yine bin kan akacak daire-i çevrinde.
Geşti-i devlete mademki kaputan oldu,
Çok kürekler çeker evlad-ı vatan, devrinde.
Gitti amma Çırağan, geldi tedâbir-i harik,
Çıktı eski kovalar, kadroya girdi yeniler.
Öyle bollaştı ki her dairede şimdi kova,
Gelen erbab-ı mesâlih bile kullansa yeter.
1910
Sorulsun Sadrazam’dan, bizim çün varsa lütfetsin
Hududa tahta perde çekmenin imkân-ı icadı.
Alır ibret bugün enkaz-ı devletten nazar ehli,
Çıkınca Padişah tahta, Serasker oldu Bağdadî! 
Ayasofya, 1912
Kalmadı beyninde ashâb-ı tarîkin ihtilaf,
Ehl-i hakkı birbirine toplayıp perkittiler.
Şeyh Bâkî rehber oldu bu sefer de hepsine; 
İbn-i Süfyân'ı ziyaret çün ta Şam'a gittiler.
1915
Fırka parti diye halkın boğazından sıkarak
Milletin on senedir olmuş idi mengenesi.
Kazdığı çâh-ı belaya yine kendi düştü,
Örsünü, kıskacını...min Çingene'si.
1918
Lûtfi Fikri Beyefendi aklınca
Sözde boş torba ile at tutacak.
Bu tavassut babası uçmak için,
Zokayı kendi eliyle yutacak.
1920
Takma saç diş gibi dil de yapılır hem takılır,
Ederim Encümen âzası ile istidlal.
Câhicf in ağzı bu perçinle bozulmaz artık,
Yeni dil taktı ona Mahkeme-i İstiklal!
Sebeb-i rif’at olur maziye sebb ü teşni
Hu teşebbüs maraz-ı hırsım için şâfî mi?
İsterim ben de usulen çalışıp yükseleyim.
Babanın kabrine sıçsam acaba kâfi mi?
Beyoğlu, 1936
İngiliz devleti gösterdi bütün kudretini,
Şu Habeş meselesi bitti alındı ardı.
Dönmemiştir Britanya dediğinden çünkü
İngiliz dostu dokuz ton parayı kurtardı.
1936
Sokağa düşmüş olan bir iki parça eserim,
Kaybolunca bana gönlüm suratı asmıştır.
Bit-tesadüf iki eşek geçiyormuş oradan,
Birisi üstüne sıçmış öteki basmıştır!
îşte kanbur feleğin emriyle
Mihver'in çarkını kırdı devran.
Duçe'dir Akdeniz'in yüz karası,
Topyekûn ağzına sıçtı Yunan
Pendik, 1942
<end>

<start>
O arkadaşları sormuştu: Nerdeler? Ulunay,
Bunun cevabını Neyzen verir misin? 
“Hay hay! 
Hâyâ edenleri gurbette, dönmedi yurda,
Utanmayanları döndü ve hepsi de burda! ”
Sırr-ı hilkat inkılabı çekti bak işkenceye
Altı yüz yıl sonra mevcudiyet-i fanisini
Sıska bir sırtlan mezarından çıkarmış parçalar
Yunus'un hâk olmayan enkaz-ı cismanisini.
<end>

<start>
Uçup geldin bir şihâb-ı lâ-mekânsın sen! 
Bu hikmet-hane-i hilkatte bir ruh-ül-beyansın sen! 
Kudümünle müşerreftir bütün yârân ile ihvan,
Nasıl etmem muhabbet hem Muhammed hem
Süleyman’sın sen! 
1942
Sıkboğaz etti yine halkı susuzluk derdi,
Biliriz yaz ayının şehri bunaltan huyunu.
Boğar İstanbul'u toplarsa eğer Vali'miz,
Belediye kapısında dökülen yüzsuyunu! 
1945
Bay Hitler'e yaralandı, dediler.
Menhus yıldız çabuk doğar dulunur; 
Sen köpeğe kuduz de de geçiver,
Nasıl olsa bir öldüren bulunur.
1945
Atılmıştı zavallı Çallı bin türlü hakaretle
İlahi intikamın neşesinden ben de mest oldum.
Maarif namına birçok devair böyle yandıkça,
İnandım hikmet-i Zerdüşt'e ben ateşperest oldum! 
03.04.1948
Edebî bilgini Hayrettin Kaptan,
Beş asır önceden biliyor gibi.
Ikına ıkına yazdığın şi’re
Barbaros... siliyor gibi! 
1948
<end>

<start>
Gezindim sâz-ı hicranımla bin bir perde üstünde
Şu aheng-i hayatın darbını taksime yeltendim.
Karar ettim adem-âbâd-ı gamda fasl-ı hîçîde,
Şunu derk eyledim ancak ki bârım kendime kendim!
Toptaşı Tımarhanesi
1927
<end>

<start>
Ne başım var, ne kıçım var be felek
Tıpkı... çevirdin beni! 
Kurtulamadım gitti anha minhâdan,
Şu son siyasete çevirdin beni.
Sağlıkta mihnetle haşr ü neşroldum,
Öien umutlara teneşir oldum,
Mezar taşlarıyla dertleşir oldum,
Âyân’da heyete çevirdin beni!
Mezhebimde haham, papaz, hocalar,
Orsa pupa, yalpalayıp bocalar.
Her gören bir âletimi kurcalar.
Pirsiz bir sanata çevirdin beni!
Aşkın perisine attım sazdan ok,
Ta kalbime düştü, yalvardı pek çok.
Benden başka yarasım saran yok,
Sevdalı gurbete çevirdin beni.
Şahika mı hiçbir bulut yürümez? 
Kalemim de her nükteyi sürümez,
Hürmet eder herkes, lâkin el sürmez,
Kabe'den sirkate çevirdin beni!
Kimim, neyim? Yok sırrımı bir bilen,
İster yaşa, ister öl, ister dilen.
Avrat pazarında yanlış işleyen,
Akrepsiz saate çevirdin beni!
Züğürtlükten her tarafım kanadı,
İflas etti...im, dibe kaynadı.
Başım başka, kıçım başka oynadı,
Taşaksız şehvete çevirdin beni.
Ne tutan var, ne çatan, ne karışan,
O meyhane bu kerhane Pötişan,
Erenlerin kapısında dolaşan,
Neyzen adiı ite çevirdin beni!
Tıp Fakültesi Hastanesi, Haydarpaşa; 
15 Kânunusâni
<end>

<start>
Münir Baba Tekkesi'nden dönerken
Vadi-i sevdaya düştüm, pür-gamım şahım Ali,
Kimsesiz kaldım karanlık günde gümrahım Ali,
Doğmuyor mihr-i ümidim, çıkmıyor mâhım Ali,
Gelmiyor mu güşuna bu ah u eyvahım Ali? 
Merhamet et halime her şeye agâhım Ali,
Var mı senden başka söyle ilticagâhım Ali?
Rû-siyahım, pür-günahım, yok yüzüm Peygamber’e
İstemem bir türlü gitmek böyle rûz-ı mahşere,
Eylerim belki tesadüf der iken bir rehbere,
Düşmüşüm elsiz ayaksız Âstan-ı Hayda/e.
Merhamet et hâlime her şeye agâhım,
Var mı senden başka söyle ilticagâhım Ali?
Tuttuğum râh-ı şekavetten hacil oldum, hacil.
Çeşm-i imanım kapandı, bâtınen kaldım alil.
Halimi hoş görmemek de sence şimdi müstehil,
Nazra-ı affında çünkü İnnehü şey’ün kalîl
Merhamet et hâlime her şeye agâhım Ali,
Var mı senden başka söyle ilticagâhım Ali?
Adeta çıldırmışım sahba-yı lal-i yardan,
Giymişim bir pirehen ki nescolunmuş nârdan.
Beldeki zünnâr-ı teslimiyyetimse mârdan.
Çektiğim gamsa sayılmaz yardan, ağyardan.
Merhamet et hâlime her şeye agâhım Ali,
Var mı senden başka söyle ilticagâhım Ali?
Çıkmıyor bir an ciğerden derd-i sevda hançeri,
Pençe-i aşkın esiri olduğum günden beri.
Ta süveyda-yı dilimde hecr-i yârın ahkeri,
Ol kadar yandım, yakıldım ki unuttum her yeri.
Merhamet et hâlime her şeye agâhım Ali,
Var mı senden başka söyle ilticagâhım Ali?
Cinnet-i sevda ile bir anda yaptım bin günah,
Pîş-i çeşm-i hâlkde oldum hacil ü rü-siyah.
Taş çıkardım adeta, şeytana giydirdim külah,
Pek yazık oldu bahar-ı ömrüme, ettim tebâh.
Merhamet et hâlime her şeye agâhım Ali,
Var mı senden başka söyle ilticagâhım Ali?
Çok gönül kırdım, gücendirdim cevân ü pîrden,
Her nasılsa saptı bir kere yolum tedbirden.
Gerçi dönmez mukteza-yı talihim takdirden,
Himmetin hâli değil lâkin buna tesirden.
Merhamet et hâlime her şeye agâhım Ali,
Var mı senden başka söyle ilticagâhım Ali?
İktibas-ı feyz için mihr-i Münir’inden senin,
İşte ettim âsitân-ı aşkına vaz’-ı cebîn.
Dergehinden boş çevirmezsin beni, kalbim emin.
Daima ağlar, yanar bir bendenim zâr u hazîn.
Merhamet et hâlime her şeye agâhım Ali,
Var mı senden başka söyle ilticagâhım Ali?
Pençezed şehbâz-ı husnet gerdenemrâ ez-kemîn,
Der dilem peydâşud angeh şadhezar âh u enîn.
Mondem bı-hod zi la’l-i yâr-i sevda aferin
Çün şodem bidâr kez men mîreved imân u din
Merhamet et hâlime her şeye agâhım Ali,
Var mı senden başka söyle ilticagâhım Ali?
Ahsen-i takvim-i hilkat levh-i didarındadır,
Reng-i rahmet, büy-ı şefkat varsa gülzârındadır.
Her hakikat, marifet, esrar-ı âsârındadır,
Merhem-i zahm-ı dilim dest-i şifabârındadır.
Merhamet et hâlime her şeye agâhım Ali,
Var mı senden başka söyle ilticagâhım Ali?
Olmayanlar kâşif-i esrar-ı ders-i men aref
Anlamaz can vermeyi uğrunda ey Şah-ı Necef.
Kâinata nur-ı şemsindir veren şan u şeref,
Teşne-i sahba-yı affim defter-i isyan be-kef:
Merhamet et hâlime her şeye agâhım Ali,
Var mı senden başka söyle ilticagâhım Ali?
İşte benden yüz çevirdi aşinalar büsbütün,
Bir enisim kalmadı endişeden başka bugün.
Destgîrim, Neyzen-i bîçareyi bir dem düşün,
Nur-ı çeşmin ol İmarneyn-i güzin başı içün
Merhamet et hâlime her şeye agâhım Ali,
Var mı senden başka söyle ilticagâhım Ali?
İstanbul - Çukurçeşme
<end>

<start>
Zat-ı sultan-ı beka, yani meânî hüsrevî,
Saz ve söz ahengin etmiş aşka burhan-ı kavi.
Ben ezel sermestiyim, meydanım arş-ı müstevî,
Aksedince gönlüme şems-i hakikat Pertevî
Meyde Bektaşî göründüm neyde oldum Mevlevî.
Nurı hüsnün, nâr-ı aşkın şemine pervane var,
Ömrümü vakfeyledim, birdir bana mehd ü mezar
Varsa kalmış sırr-ı hilkatten yegâne yadigâr
İşve-i ney, neşve-i mey etti gönlümde karar
Gûş edince bezm-i vahdette rumuz-ı Bişnevî.
Hubb-ı Haydar bu tarikin hem sonu, hem başıdır
Cavidan ü Mesnevî, misbah-ı şule-pâşıdır
Suret-i manada Hîinkâreyn sır kardaşıdır,
Meşrebim Molla-yı Rumî, mezhebim Bektaşîdir,
Ta ezelden yandı dilde bu çerağ-ı manevi.
Rişte-i ömrüm rebab-ı cismimin evtarıdır,
Her rek-i can perde dest-i hecr, bestegârıdır,
Zahm-ı sinem laledir gözyaşlarını enhârıdır,
Hamse-i Âl-i Abâ esrarının gülzarıdır,
Bu iki nurun tecellası ile gönlüm evi.
Olmadım meftunu malın, rütbenin, sim ü zerin.
Zevki, şevki neyle meydir rind-i azade-serin
Dest-i cü dundan çekip kallaviyi Peygamber'in
Mazhar oldun feyzine Neyzen Cenab-ı Hay der’in,
Kilk-i irfan-ı beyanın yazdı bu şi’r-i nevî.
1915
<end>

<start>
Bir hazakat-zedeyim midemi tıp tepti benim,
Kırk katır tepse yıkılmazdı şu aciz bedenim.
Kapladı her yanımı sancı, elem, ağrı, bere,
Bir mezar oldu cihan, sanki etibba haşere! 
Hastahane sanarak çok yere girdim çıktım,
İbret aldım oralardan ve canımdan bıktım,
ylunf min himmeti erdi yine imdadımıza,
Hatime çekti bir er nale vü feryadımıza.
Kalmamıştır gibi aciz bedenimde bir şey,
Yaşasın sine-i millette Hasarı Vasıf Bey!
1933
<end>

<start>
İtimadım belki kalmıştır diye insanlığa
Günde bin bir kerre şeytan kalbimi yoklar benim
Bizde vicdanî telakkiler bu yolda ölçülür:
Zevk alır görse perişan hâlimi toklar benim.
Cavidanî sözlerim sanma isabet eylemez,
Saplıdır kalb-i hedefte attığım oklar benim.
Her... benzedi bin birv4p/s’li mabede,
Heykel-i Firavn'e döndü sıçtığım boklar benim.
Ezkaza bir lokma et yersem hayalen vergici,
Rüzgâr altından geçerken zartamı koklar benim.
Fatih, 20 Eylül 1946
<end>

<start>
Efendiler, bakınız şu elimdeki kavalın
Serâir-i nefehâtında ince, orta, kalın.
Sadaları bulabilmem, hemen otuz sene ki,
Olur, sebatıma sanatta şahidim belki.
Nasıl mı geçti otuz yıl bakın bu ateşe ben,
Bilip de düşmedim asla nasılsa dinlerken.
Çocukça kendi hayal-i melalime dalmış,
İdim, fakat bu sihirli kalem, füsunlu kamış.
Mukadderatımı yazmış ezelde defterime; 
Şu destan-ı hayat-ı garibimi serime.
O daldığım yarım uyku içinde kendimden,
Ayırdılar gibi oldum, uyandım amma ben.
ikinci uykuya düştüm hakikati orada,
bırakmışım gibi gördüm, hayali de burada.
Gerek hakikat ü rüya, gerek hayal olsun,
Benim şu hemdem-i ruhumdan olmuşum memnun.
Bütün hayatımın âfâk-ı girye-bârından,
Doğan leyal-i teselli içinde pür-hüsran.
Ve serseri dolaşan kehkeşan-ı sanatten,
Bedayii doğuran mavera-yı fikretten.
Simâh-ı ruhuma bir ses gelir, sağır bir ses,
Ve der ki: Her neyi bildinse redd ü acz ile kes!
Şiirlerin ötesinde kalan serâir-i ney,
Duyup da anlatabilmek muhal olan bir şey.
Ridâ-yı aşk u hafâyadır, aczde hayret,
Eğer ki gösterebildinse ordadır sanat.
Tıp Fakültesi Hastanesi, Haydarpaşa
9 Kânunusâni 1337
<end>

<start>
Başım, başım, aman Allah; ne el, ayak, ne kafa,
Vücut ateşler içinde; otelde yok ki hava.
Gözüm açılmaz a, el yordamıyla bir bakayım,
Ne var şu matrada, şöyle beş on-yudum çakayım!
Şu bir... Şu, bir daha; öf be! İlahi sen kurtar,
Cezalarım da mı ispirtonun içinde yanar?
Elimdeki yarım okka değilse de gibidir,
Yeter mi? Kestiremezsin ki! Her yanım tir tir!
Şafak sökeydi bilirdim kepenklerin sesini! 
Kaçıncı defa akordum, gürültü perdesini.
Tütün, kadeh olacaktı, na, işte çıktı fakat
Cebimde başka ne vardı? Limon bu; şu kravat!
Üçüncü hamlede: Serşar olan bu kallavi; 
Bu itikad-ı kavi, lâmekânları havi.
Ufuktaki şafağın sıçmışım serâirine,
Küfürle ağzımı açtırma şimdi tan yerine.
Açarsa hâcib ü gam iltifat perdesini,
Gözüm gönülde görür kâinat perdesini.
Yavaşça kalkarım amma epeyce sendelerim,
Temas u hiss arasında karanlığı delerim!
Otelci lamba komuştur ya! İstemez gönlüm,
Mumum yanımda. Bu, bence hayat içinde ölüm.
Çıkar semalara dudu, sema eder dönerek,
Ziyası kalb-i vatandan nişanedir titrek.
Bir itiyad-ı musammemle pek yarım yamalak.
Yıkanmanın sebebi pire hürmeten olacak.
Bu duygu kontorolümdür, zevahirim sezmez,
Bu hissi boş bulunursa serâirim sezmez.
Fakat benim üzerimde bu ateşin tesir,
O rütbe ince yayılmış ki bir azâb-ı esir.
Düşünmek istemem esbabını; bu, çünkü küçük
Bir âdet oldu fakire ki yanmalı günlük.
Dışardaki şafağı ben, cihana bahşettim,
Benim şafaklarım açtı, huzura dek gittim.
Alır, öper, basarım sineme bu gamlı neyi,
Niyaz eder çekerim çilelerle câm-ı meyi.
Gelir ve diz çökerim kalktığım o pis yatağa,
Derin derin kabalardan saba gelir kulağa!
Bunun da hikmeti bence bilinmedi hâlâ,
Bu demde bestenigâr’la doğar peri-i saba.
Bu iltifata ki ben mazharım erenlerden; 
Bahar-ı dilde çekilmez mi dest-i dilberden?
Birinci perde bu: Resmî, İkincisi gelecek
Boşalt şu matrayı sen, olmasın...de felek!
Boşaltırım yine kallaviyi, tevekkülüme
Cevap olur bu kadeh her ne olsa müşkülüme.
Beşinci, sonra yedinci dedim mi on ikide
Karar için çekerim şu elimdeki teki de.
İkinci perdede meyhanedir mekân u karar! 
Çeker o ka’r-ı harabata, canlanır esrar.
Şafak dışarda belirmiş, fakat sokak sisli,
Sokak mı belli değil, bin bela ile isli.
Bu, sanki üstü yıkılmış uzunca bir dehliz! 
Cinayetin ocağı işte hep bu kanlı geriz.
Tüter dumanlan fuhşun, serâir-i beşerin,
Bu yer, boğuştuğu yerdir ölümle hayr u şerin.
Bu yerde hiss-i fazilet, riya-yı İnsanî,
Tavattun eyleyemez Kabil olsa sükkânî.
Tabanca, muşta, bıçaklarla sustalı çakılar,
Kumar, mukatele, esrar-ı gam, kadeh, rakılar!
Şövalyeler, Yeniçerler, tuyüf-ı havf olarak
Gezer bu izbe mahallerde, kanlıdır el, ayak.
Yavaş yavaş yürürüm ney elimde, mey cepte,
Bir intiba ile Küptü dil-i muatepte
Huzu’ iîe kalimeyra denir, kadeh de dolar,
Hayali, hatıra burda çocuk gibi oyalar.
Birer birer düşer erbab-ı gam küdûretle.
Cezaya müstahak olmuş bir emr-i hikmetle!
Gözümde şekli durur manevi prangaların,
Sürükleriz bunu, şangırtılar ağır ve kalın!
Riya, yalan giremez şimdi, çünkü erkendir,
Bu semte uğramaz onlar, kalemli reh-zendir.
Üçüncü bade de tekmil olur ayakta heman,
Asıl yerim daha başka ki ordayım mihman.
Asıl yuvam ki bu meyhane, sahibi Yakomi,
Bu yerde anlayabildim vücut ile ademi!
Bu yerdir işte benim âstân-ı tahsilim,
Bu yerde oldu hayatı ölümle tahlilim.
Şu işte: Sağdaki tezgâh, başında kanlı Taşo
Bu arkadaş Kazak Osman, avantası haraşo.
Huzuruna giderim, hikmetiyle ibrettir,
Gecikmez o... Bunun ismi Şeref, müfettiştir.
Ne var, ne yok arar, insanların maâyibini,
Hükümetin, vükelânın karıştırır dibini.
Tatar Çavuş, oturan pîr-i gam-zede köşede,
Geçirdiği sene doksan beş; ömr, emel, şişede
Akan nigâh-ı dilinden cihana hep tevbih.
Bunun vücad-ı asilinde canlanır tarih.
Tatarca, Türkçe gazeller, kasideler yazmış,
Sekiz lisan biliyor şivesiyle, dil-bazmış.
Huzuruna giderim, hikmetiyle ibrettir,
Ve macera-yı hayatı bütün hakikattir.
Benim yerim şurası, cephesinde tezgâhın,
Memerridir burası her bela-yı nâ-gâhın.
Bu yerde canlanır ef’al-i seyyie şeklen:
Dayak yiyen, vurulan, sirkat, iftira, dövülen.
Bu yerde künh-i siyasettir iltifat-ı kader,
Eğer ki sevdirebildinse kendini, bu yeter.
Parayla, akl ile kuvvet, belayı caliptir.
Cesaretin var ise bil ki mevti taliptir.
Nasıl benim köşe? Feyz-i bahar-ı dilberden; 
Oturmadan geliyor iltifat erenlerden!
Bu yerde on sene ben eyledim hicirle karar.
Bütün şebabımı yuttu firak ile bu mezar!
Mezar-ı kahr u elemdir bu gamlı meyhane! 
Hayat burda yalan! Hande, girye, efsane!
Tıp Fakültesi Hastanesi, Haydarpaşa
<end>

<start>
Çocukluğum ne zaman gelse yâdıma derhal
Zavallı ruh-ı garibim olur garik-i melal.
Kalan sahaif-i gam hücre-i hayatımda
Birer birer açılır piş-i hatıratımda.
Güzâr eder müteselsil bir iştiyak-ı hazin,
Olur dumû’-ı teessür müjemde sâye-güzîn.
Bu hatırat-ı bülendin içinde şaheser
Olan nişane-i mazi ki aşiyan-ı peder
Lebinde Bahr-i Sefîdin pür-inşirah-ı huzur
O sadegî-i tabiatle bir hadika-i nur.
İçinde arz-ı lika-yı sükûnet eylerdi
O İanenin kapısından şu masiva derdi
Bulup da yol giremezdi harim-i hikmetine
Simat-ı nimetine gûşe-i saadetine.
Öperdi nur-ı şafak dalgalarla damenini
Peri-i subh açardı cenah-ı revzenini.
Şükûfelerle müzeyyen nihali gûnâ-gûn
Gusûn u goncası feyz-i bahar ile meşhün.
Fevâkih-i mütenevvi fusul-i erbada
Tükenmez hele çeşme dibindeki hurma.
Alır da karşısına mâhitâb-ı şirini,
Kıyam eder idi tanzire serv-i sîmîni.
Görür sever, düşünürdük semayı, dalgaları
Nedim-i ruhum ile o zeki, fakat haşarı.
Zemini dar buluyordu nigâh-ı fıtratına,
Semayı teng görürdü şihab-ı fikretine.
Durur mu elde avuçta o ateşi seyyal? 
Kuyûd-ı hükm ile hiç bağlanır mı nur-ı hayal? 
Kemai-i hüzn ile ettim meal-i ömrünü yâd,
Zavallı hemdem-i ömrüm ki ismi İstidad
Tamam, bin iki yüz doksan altı şalinde,
Kademzen oldu şu hâke o ruh-ı nalende.
Gelir hayalime üç dört yaşındaki hâli,
Uçardı pîş-i ümidinde zıll-ı amâli.
Koşar, güler, düşer, ağlar, peyinde gölgelerin,
Cenah-ı re’feti altında maderin pederin.
Kuruldu bahçedeki asmaya salıncaklar,
Çeşit çeşit alınırdı bütün oyuncaklar.
Oyuncak ha dayanır mı o fikr-i tetkika? 
Kırardı geldiği anda, içinde bir başka
Hüner var anlamalı hem de kırdı öğrendi,
Bu sırrı bildi ya artık bozar, yapar kendi.
Bu keşfe oldu muvaffak İkincisi gelsin,
Merakı gizli duran şu hakikati delsin.
Fakat onıan yüreğinde yanardı bir sevda,
Denizcilik, gemi, yelken, mahabbet-i derya.
Gelince mah-ı haziran, olursa bir meltem,
Düşerdi gonce-i sevdaya dürre-i şebnem.
Hemen o gün sıvanırdı pür-itina paçalar,
Ederdi ma’şer-i emvac içinde geşt ü güzâr.
Elindeki geminin armasında yok noksan,
Direk, dümen, yeke, yelken, filok, seren, camadan
Gerilsin uskutlar, orsa, boşlayın laçka
Dokunma keyfine gitsin bırak biraz da pupa! 
Yavaş yavaş geliyor bak na başladı imbat,
Açıl şaf ak gibi ey ba’dbân-ı İstidat.
Nasip alınca bu yolda peri-i deryadan,
Olur ya belki de âtide şanlı bir kaptan.
Şu rüzgâr-ı şu’ûnun önünde fülk-i hayat,
Erer mi sahiî-i maksuda kim bilir? Heyhat! 
Emel, sebat u mesai zebun-ı hükm-i ezel,
Kolayca keşfolunur mu hiç ufk-ı müstakbel? 
Mukadderat u tavâli’ meşiyet-i edvar,
Şu medd ü cezr-i havadis, vürüd-ı leyi ü nehar
Verir nasibini az çok, önünde bermutat
Cenab-ı Kadir-i Mutlak ki Rabb-ı İstidad.
Eder havatırı ihya teheyyüc-i ilham,
Tefekkürat-ı teellüm güzâriş-i eyyam,
Nedir sebep ki ölen şu hayal ü ezmandan
Nasibe çin-i teessür olur, durur insan? 
Na işte bak yine maziye daldı fikr-i melül,
Yaşar mı ehl-i dil olmazsa gam ile meşgul? 
Bu bir geceydi ki mehtab-ı vecd-âverden
O nazenin-i semadan, nücüm-ı ezherden
Yağardı mehbet-i ilhama nurdan eihan,
Olurdu safha-i deryada mevceler raksan.
Berây-ı seyr ü tenezzüh pederle İstidad,
Çıkıp yola Tepecik Kahvesi’nde bermutat
Beş-on dakikayı hoşça geçirmek istediler
Denizlerin kıyısında o şeb oğulla peder.
O dem göründü uzaktan iki hayal-i garib,
Safa-yı meclis-i yaranı ettiler tertip.
Oturdular mütevazı kenar-ı sahilde.
Ayandı aşk-ı Huda, çehre-i fezailde..
Çıkınca zir-i bigalden birer uzun torba,
Bizimki gördü ve sordu ne olsa bu acaba? 
Sada-yı nay-ı beyan guş-i canda aks-âver
Olunca “anlatırım sonra sus” demişti peder.
Mükevvenat u avalim tecelli-i nura
Hüründü neşve-i vahdet saray-ı Mansura.
O navedan-ı zülal-i serâir-i lâhut,
Nedim-i mutrib-i uşşak enise-i meleküt,
Kiyâh-pare ki sahra-neverd-i aşk u cünûn,
Olur havâfil-i ehl-i garama râh-nümün.
Göründü dide-i müştaka çehresi yârın,
Okundu şu gazel-i bî-misali 1 Esrar m:
Ne cevr-i yâra tahammül ne azm-ı râh ederim,
Döner döner bakarım küy-i yâra âh ederim.
Diyor o şair-i sevda penah-ı Mevlânâ,
Garik-ı rahmet-i Mevlâ muhibb-i Âl-i Aba.
O demde koptu dilinden bir ateşin feryat,
Uyuştu kaldı yerinde zavallı İstidad.
Evet, sabaha kadar uyku girmedi gözüne,
Suale başladı akşamki macerayı yine.
Cevaba muntazır olmuştu gûş-i can açarak,
Kulak kesildi vücudu, peder demişti ki: Bak,
O gördüğün iki dervişin ellerindeki şey
Birer kamıştan ibaret idiyse de adı ney.
Nasıl sadasını sevdin mi? 
“Ah, hiç sorma.
Nasıl yaparlar onu, söyle, of baba yorma.”
“Nasıl yapıldığını bilmem işte gördün ya,
Bırak sen onları şimdi.”
“Aman efendi baba,
Bırak sen onları şimdi olur mu? Ben sevdim,
Günah mı çalması yoksa? ”
“Değil fakat derdim,
Bütün bütün unutursun elindeki dersi,
Kolay değildir o oğlum, işittiğin o sesi
Çıkarması mütevakkıf uzun uzun seneye.
Hem ellerin yetişir mi boyun kadar o neye? 
Bırak sen onları şimdi dedim ya, derse çalış.
Unutma Tuhfe-i Vehbî yi ezber et yaz kış.
Yaşın sekiz dokuz oldu, buğün Gülistan’dan
Ne belledin, haydi söyle.”
“İkinci babı.”
“Heman
Cevabı buldun işin oldu sanma ki bu zaman
Maarif ister a oğlum, tarik-i dervişân,
Ulüm-ı marifetin müntehasıdır bî-şek
Bu râha salik olanda sebat u ilm gerek.
Yanımda bak duruyor işte Mesnevi-i Şerif
Ki magz-ı Hazret-i Kur’an, hikem, nikât-ı zarif,
İçinde hepsini yazmış Cerıab-ı Mevlânâ,
Kemal-i iim ile bak “Bişnev ez ney”i başına
Komuş ki işte dün akşam işittiğin neyden
Duyup da anlayasm. O kamış ki bir ot iken
Lisana geldi de birçok hikâye anlattı
Değil mi? ”
Öyle evet, neymiş anlaşıldı adı.
Hülasa çok bile geldi bu rütbe izahat,
Bunun netice-i sermayesi nefesle sebat.
Bizimki doğruca indi o anda çardaktan
Kopardı bir kamış indince en münasip olan
Delikleri açarak buldu derdine çare,
Takıldı bir makara oldu sanki başpare.
Çıkan sadayı duyan âdemin dişi kamaşır,
“Neva-yı saz-ı mahabbet bozuk düzen yaraşır”
Devirdi dağları Şirin yolunda bak Ferhad,
Hevesle her neyi tutsa bırakmaz İstidad.
Birer birer sayalım mı elinde sanatını? 
Hezâr-fenliğini, kuvvet ü meharetini? 
Demirci, terzi, balıkçı, kalaycı, kunduracı,
Kayıkçı, avcı, marangoz, cilacı, lostracı,
Fırıncı, oymacı, aşçı, tulumbacı, nakkaş,
Dövüşçü, kavgacı, uysal, inat, biraz kallaş.
Ufak tefek bulunurdu elinde birkaç şey,
Bir anda hepsini yaktı kavurdu ateş-i ney.
Olanca mameleki varsa şimdi bir sandal
Alındı Süm bek i' den bir de çaldığı şu kaval.
Nasılsa her üçü birden buluştu ehl-i heva
Ki neyle leb be leb oldu deniz safası caba.
Bu tavr u tarz ile geçti beş altı yıl, derken
Göründü İzmir’e doğru sefer bu yerlerden.
Satıldı sandalı yalnız, onu kavalla kader,
Çırak çıkardı, hayal oldu aşiyan-ı peder.
Birinci darbe-i hicran şu iftirak-ı vatan
Dem-i sabâveti, rüşdü, cevâne-yi insan,
Hayal-i afil ü zail görür, bilir de yine
Gömer merâret-i hicri mezar-ı sinesine,
O köhnemiş dem-i mazi, o küflü hatıralar,
Birer birer açılır da sehab-ı hüzn ü keder
Saçar dumû’-ı firakı o yâd-ı pür-cenge,
Girer şu kalb-i şegaf-dâr renkten renge.
Nedir meali şu ömrün, hayat-ı pür-zehrin,
Tahavvülât-ı zamanın, şevâib-i dehrin? 
Gınaya fakr musallat, hayata div-i memat,
Firak vuslata galip, ziyaya da zulümat
Bükâ, muakkib-i hande şebabeti pîri; 
Marazsa sıhhata hâkim, bu hükm-i takdiri
Getir de nazra-i iman u ibrete bir bak,
Yekûnu cümle-i ömrün şu bir avuç toprak.
Hülasa nik u bed ef’al-i vakıa haktır,
Olan biten ne ki varsa bir emr-i mutlaktır.
Sinn on beşe geliyordu cihan-ı kevn ü fesad
İçinde başladı cevlânâ cidden İstidad
Girid49 ile Bodrum'dan o yol sekiz günde.
Alındı İzmir’e bastık ayak peder önde.
Kalındı bir iki saat binildi tekraren,
Vapur mu, sal mı? Bilinmez o tontona bahren.
Görüldü şöyle uzaktan Köroğlıinun kulesi,
Alındı tam iki saatte Urla iskelesi.
Tutuldu aynı zamanda büyük iki araba,
İniş, yokuş, tepe, düz çekti haylice kasaba.
Değişti 6Wa’da tarz-ı hayat ü hiss ü muhit:
Birinci derdi deniz yok, ikinci derdi basit.
Giran sıkıntılı, rnüziç bir ömr-i bî-vâye
Sarıldı âşık-ı avare-dil kederle neye.
Vatan-cüda iki sergeşte aşkı tesise
Çalıştılar dil ü candan gelip nefes nefese.
Sinn on beşe geliyordu demiştik evvelce,
Değişti kan, asabiyet, havası tehyice
Koyuldu, başladı serde behar-ı fasl-ı şebab,
Belirdi ufk-ı likasından reng-i ebri-i hicâb; 
Uyandı gizlice mizmar-ı müphem-i hevesât,
Bunlandı fırtınalarla sema-yı hissiyat.
Ufak ufak helecanlarla raşeler peyda
Olurdu kalb-i rakikinde, daimî rüya
İçinde bir mütereddit cihan-ı esrarın
Dilerdi kâşifi olmak, bu ruh-ı bîmann
Dalardı vadi-i sevdaya infialinden,
Su beyti ben işitirdim lisan-ı hâlinden:
Diyar-ı gurbete düştüm, vatandan ayrıldım,
Vatan gözümde değil, ah senden ayrıldım.
Rebab-ı aşk u şebabm nühüfte perdeleri,
Okurdu defter-i gamdan neşide-i seheri.
Doğardı matla-i dilden şumûs-ı şevk u garam,
Heva-yı hars-ı cevânî ile ruh, pür-ilham,
Neva-yı nây şikâyette, girye-i nagamat,
Dimağ-ı gulguledârında bî-aded sademat,
Teheyyücât-ı hararetle dideler mahmum,
Leyal-i cevv-i hayalinde bin tuyûf-ı gumûm.
Hümum ile mütegayyir hüviyet-i ula,
Humûl ü hicrle pür-mevc sahil-i sevda.
Kelâl-i reyb ile meshûf menbâ-ı hikmet,
Feza-yı ruhuna dolmuştu meyl-i ulviyyet.
Nasılsa çarşıda gezer iken bir gün dalgın,
Sımah-ı kalbine çarpmıştı bir sada-yı hazin.
Bir irtiâş ile irkildi, durdu pür-heyecan,
O aşina-yı dil-i zâra doğru koştu heman.
Nedim-i ruhu olan ney değil mi? Zemzeme-zen
Kemal-i hayrete müstağrak oldu kalbinden,
O anda duydu, işitti şu emr-i gaybîyi:
Edeble gir içeri bir münasebetle iyi,
Beyan-ı hal ederek macerayı nakleyle,
Ne geldi, geçti başından birer birer söyle.
Bir iştiyak-ı tahassürle, girdi, verdi selam,
Açıldı işte o anda ridâ-yı sahrı-ı meram.
Edeble dinledi, dikkatle baktı perdelere.
Kavuştu şimdi hakikatle yâr-ı nâle-gere.
Suale başladı, şöyle ney üfleyen âdem
“Efendi, sende heves var neye yanılmazsam.
Yabancı olmadığın belli.”
“Yok efendim ben,
İkinci defa ki duydum bugün neyi sizden.
Sekiz yıl oldu sanırsam ki bir gece” diyerek
Hikâye-i dem-i mazi-yi söyledi tek tek.
O Neyzen'in adı Kâzım’dı sanatı perükâr,
Okuryazar, sesi hoş, sinni, ömrü kırk iki var.
Biraz nota bilir, az çok da aşina-yı usul,
Ne mutlu ders alabilmek eğer ederse kabul.
Reca ve minnete hacet görülmedi asla
Yetişti himmet-i lütf-ı Cenab-ı Mevlânâ.
Birinci ders s adalar, ikinci ıskalalar.
Zuhura başladı az çok ufak, kolay havalar.
Yazıldı deftere hayli, işaret ü tarif,
Ederdi perdeler üstünde sesleri tasnif.
Bu say ü şevk ile geçti epeyce bir müddet,
Teheyyüc-i a s a b iy y e t, tagayyür-i sıhhat
Zuhura geldi bütün şiddetiyle üstünde
Hücum ederken üç defa hamle bir günde.
Bayılma, nevbet-i sara, tevehhümâta dalar.
Tabipler, hocalar, evliyalar, ırvasalar.
Bu ıztıraba olan yoktu çare-cûy-ı halas,
Ne edvıye, ne etibba, ne nüshalar, ne havas.
Göründü Urla'dan İstanbul’a, bu kerre sefer,
Berây-ı emr-i tedavi, pür-ıztırap u keder.
Yanında validesi, kaldı Urla'da pederi.
Zavallı ailenin gamla doldu dideleri.
Kolayca bitti bu yol da çıkıldı Sirkeci’ye,
Müracaatları hiç sorma doktora, hocaya.
Ayazmalar, Baba Cafer’le türbeler, Eyyûb,
Olur ya, belki tesadüf eder rical-i guyub.
Birer birer dolaşırlardı hastahaneleri,
Nasılsa çıkmadı gitti bu illetin bir eri.
Duyuldu bir mutahassıs ki ismi Mösyö Pepo,
Bu derde var ise bir çare mutlaka odur, o.
Alıp götürdü ehibbâdan onları bir zat,
Hatırlı, hem o da doktor, mufassal izahat
Verildi, cümle suale; alındı ilaç
Dedikleri tutulursa bu hastalık iz’âç
Ve muztarip edemezmiş, geçer imiş çabucak.
Fakat tedavi-i lazımda ihtimam olacak.
Bu nush u dikkate vabeste emr-i tahlisi,
Bu illetin sebebiymiş teşebbüs-i şahsî.
Görüldü hayli sebepler ki arızî, fıtrî,
Teheyyüc-i asabînin bu şekl-i nev-eseri.
Bir itina ile sormuştu hastadan doktor:
“Muhabbetin neye vardır” deyince ney dedi, dur.
Eğildi valideye doğru söyledi bir şey
Kavuştu âşık-ı şeyda o yâr-ı cana yine; 
Şikâyet etmemeli; kim giderse bildiğine,
Azimetin hemen aynı bu yoldaki avdet,
Cenab-ı Şâfi-i Mutlak, iade-i sıhhat
İçin irade buyurmuş ki Hâlik-ül icad,
Onun elinde hayat u memat-ı İstidad.
Göründü iskeleden Urla bağlan tekrar,
Öpüldü dest-i peder, hem sirişk-i gam isâr
Edildi, aile beyninde bir samimiyet,
Muhabbet-i ebediyye teceddüt etti, evet.
Verildi âşık-ı mansura hayli serbesti,
Kederle aldı sazı bak neler deyip kesti:
Evet dedi, “Neme lazım benim şiiküfe-i ter? ”
Neyim ile “Bana sinemdeki bahar yeter."
Biraz da bağlama öğrendi, kırdı tel curadan,
Çıkardı bir iki zeybek havası tanburadan.
Geçirdi böylece hayli gün, ay, sene, hafta,
Nasılsa aklına geldi duvardaki çifte.
Uzandı, aldı ve baktı, heman tamam dolu,
Bir âdeme bu da lazım dedi ve tuttu yolu.
Açıldı şöyle şehirden bila-fütur u kusur,
Tüfek elinde, bıçak belde, çantada mansur,
Yanaştı bağlara doğru, berây-ı sayd u şikâr,
Oturdu bir tepenin arkasında, etti karar.
Göründü bir sarı asma, ateşledi, düştü,
İkincisiyle, üçüncü de böyle ölmüştü.
Küçük, büyük sekiz on kuşla döndü akşam eve,
İsındı gönlü, alıştı gözü muhit-i neve.
Tüfek, barut, kama, kapsül, bıçak, çakı, kurşun
Tabanca, bağlama, ney, vay, bizimki oldu tosun
Bu sürdü haylice, baktı peder neticesine,
Göründü ruy-ı vehamet ki hepsini o sene
Aşırdı İzmir'e doğru bir ev de almış idi
Bizimki başladı tefrika burda nik ü bedi.
Pek öyle sürmedi çok, zail oldu haydutluk,
Cihanı dönse dolaşsa sonu kavalla soluk.
Bu anlaşıldı, kaviyyen, tarik-ı muhtasarı
Soruldu ehl-i vukufa koşup aşâ yukarı; 
Bulundu çare-i vuslat bu kalb-i şeydaya
Edince arz-ı meram âstân-ı Molla'ya.
Tealiyât ü mesaiye mâye, aşk u nijâd,
Yavaş yavaş ediyor istihale İstidad.
Huzu’-ı pâki-i vicdan, hulüs-ı niyyetle,
Huşu’-ı rub u reca şule-i muhabbetle,
Kemai-i acz u tehalükle, sineçâk-ı ümid,
O yareler ki gönülde olundu hep tecdid.
Sen ey! Penah-ı ümem, âstân-ı Mevlânâ,
Melâz-ı kalb-i hazin sayeban-ı aşk-ı Huda.
Kuşattı gönlümü zucret bulutlarıyla hümûm.
Açıl bu bî-kese dervâze-i nevâhi-i Rum.
Zemin fena-yı beşerle dehen-güşâ-yı memat
Zeman füsûk u mezalim ile adüvv-i hayat,
Zalâm-ı zulmet ile şark, leyle-i deycûr,
Tahakkümât u temeddünle garp, pek mağrur.
Şimal berfe bürünmüş, cenup nâ-mekşûf,
Sağımda afet ü tufan, solum susuz, meshüf.
Peyimde mazi-i ekdâr, önümde âti-i gam,
Şu hale bak, meded ey çaresâz kalb-i elem
Deyip de elsiz, ayaksız düşünce dergâha
Göründü Pîr-i tarikat heman bu güm-râha.
O zat, mürşid-i azâm ki, Şeyh Nurettin,
Harim-i mahfel-i irfanda canîşîn ü metin.
O anda bertaraf oldu hemen sual ü cevap
Dedi: “Biraderi gör durma, eyle meşke şitap.”
Cemal Efendi ki Şeyh'm biraderi, hem de
Birinci neyzeni dergâh-ı Pîr’in ol demde.
Kemal-i vecd ile tebliğ-i emr-i Şeyh etti,
Kabule mazhar olup şevk ü gaşy ile bitti.
Sarıldı damen-i Üstada öptü ellerini,
Der-i cemaline vakfetti canını, serini.
Açıldı, bâb-ı füyüzu hazine-ı hünerin,
Kapandı perde-i âlâmı ömr-i derbederin.
Nota ile meşke devam etti şöyle birkaç mah,
Sema’a mutribe girdi ney elde, başta külah
Füyüz-ı Hcızre.t'i Pîr’e şu en celi burhan
Ki geçmeden sene nazm u kavâfi ü evzân
Yakıştı ağzına az çok dilindeki hevese
Ve hem de yazdı gazeller sütuıı-ı Mııktebes'e.
Tanıştı birçok eâzımla şimdi İzmir'de,
Bulundu hayli zaman meclis-i ekâbirde.
Cenab-ı Eşrefe, Abdülhalim Memduh'a,
Şekib’e, Hakkı’ya, Nevzada ah Ruhi Baba! 
Ederdi tekyede hizmet bu ehl-i irfana,
Karıştı işte bu yolda miyan-ı insana
0 bir geceydi ki gördü garip bir rüya,
Döküldü destine dendam cümleten, amma
Sadef gibiydi letafette, hepsi de parlak.
Duyulmadı acısı, sonra bir sema-yı şafak.
Açıldı, uçtu fezaya elinde tuttuğu ney
Nedir bu vakıa, böyle göründü peyderpey.
Halil Efendi anın rehberiydi dergehde,
Hikâye etti bu rüyayı şöyle yordu Dede:
Sözün, sazınla yazında fürüğ-ı ulviyyet
Ki, şule-pâş olacaktır, ilerde bence evet.
Gelirdi haftada bir kerre Urla'ûan pederi,
Şaşar kalırdı görünce bu eski derbederi.
Ederdi Hazret-i Şeyh'e niyaz-ı bî-payan,
Benim değildir, efendim vakıf kapında bu can.
Bu sade mekteb-i rüştiyyede biraz benden,
Okuryazar gibi olmuştu. Çıktı pek erken.
Evân-ı devre-i tahsili kaldı böyle basit
Müsait olmadı mazi, felek zaman u muhit.
Olanca gördüğü malum-ı arifâneleri,
Bağışladım der-i Dergâha sîzsiniz pederi.
O yıl da böylece geçmişti, sinni yirmisine
Takarrüp eyledi İstanbul a hemen o sene
Berâ-yı ilm ü hüner tavsiyeyle yolladılar,
Cenab-ı Fâtih-ü-ebvâb kim bilir ne kılar? 
Geçince Fatih'i Fethiyye semti medresesi,
Mekânı oldu, düşündü derince pîş ü pesi.
Oturdu derse o Cami de Molla Cami' den,
Ne anladı ve ne öğrendi, bilmedim daha ben,
Bu gün ki yirmi yıl oldu, zavallı bak hâlâ
Bulur cehalet-i mekşûfesinde hakk-ı zekâ.
Ne ilm ü fikr ü maarif, ne servet ü sâmân,
Elinde bir kuru ney kaldı âh u meyle hemân! 
Onun terâcim-i hâli şu yirmi yıllık ömür,
Şu dâstân-ı hayatı ki hîçîye gömülür.
Bıraktım en mühim ezmanı Neyzen’in diline,
Biraz da kendisi yazsın, üşenmesin eline.
Zûr ile konmaz başa, şehbâl-i irfan sayesi,
“Kabiliyettir husul-ı matlabın sermayesi”
“Elde istidad olunca kâr kendin gösterir.
Düşmüş olsa nâr-ı sırr-ı hilkata dağlar erir.”
Mebde ü amâl pîşinde açık; binlerce yol
“Sun’ Hak azade-i lâv ü niâmdır bilmiş ol.”
“Gördüğün noksan senin çeşm-i galat bımindedir.”50
Gaye-i maksuda ermek silki tayinindedir.
Nikübed, esrar-ı hilkat medd ü cezr-i hadisât,
Cilve-i ikbal ü idbâr u mesai vü sebat,
Muktaza-yı hükm-i karun-ı ezeldir hey oğul
İtiraza kalkma, emr-i Hak edilmez kontrol! 
Merkez-i aramın olsun südde-i bâb-ı rıza
Durmasın kalbinde agrâz-ı mezâ vü mâ-mezâ.
Say ü kûşîş eyle, hem kalma teşebbüsten geri,
I lasıl u nıâ-hasıla tatbik et hayr u şeri.
Fikrini sjafiyet-i kalbinde mezcet, doğru ol,
I loş geçiin, balâ vü peşle, olma hem kel hem fodul
Fikret ü tedbirine olsun teenni rehber
Râh-ı istticaie düşme, sa’yini eyle heder.
Sû-i istimale kalkma, var ise kurnazlığın,
Hazır ollsun daima düşman için dâmın ağın! 
Doğruluktan sapma lâkin öyle ol ki hilede,
Kurduğ; un tedbir ile a’da bulunsun kündede.
Böyledir hulk-ı Nebî âdât-ı Rabb-ül âlemin
Bir ber,at-ı hudadır “Vallahu hayr-ül-mâkmn."
Hayr-hiâhî safha-i vechinde olsun aşikâr,
Sosyaliistlik levha-i kalbinde kalsın pâydar! 
Zevk-yab ol âdemiyyetten, biçersin ektiğin,
Sû-i fi’liin aksidir, âlemde varsa çektiğin.
Kâffe-i mizan-ı irfanında tartı tecrübe
Olsun amma pek inanma sonra kaynarsın dibe! 
Gördüğün her âdemi sırdaş sanıp bel bağlama,
Açtığını surâh-ı râza derde kendin ağlama! 
Mermii vü sahtî nihadında bulunsun mümteziç,
Etmesin asabı humma-yı nedamet muhteliç.
Düşmanı tart önce, bak sonra elinde kuvvete,
Hırboluk etme; dalatma kendini her bir ite! 
Yüzde elli varsa kuvvet, yüzde bin hud’a gerek,
Menfaatle sulh et, olmazsın ziyanda müşterek.
Kat’-ı ümmid.ettiğin sezdirme asla düşmene,
Bir bülöfle atlatırsın kündeden belki yine.
Et tevekkülden tevakki elde kuvvet var iken,
Parmağın incitme meydanda dururken kerpeten.
Bil ganimet fırsatı; eyle kanaatten hazer,
Haklamazsan verdiği nimetleri Mevla kızar.
Kuvvet-i mevcudeni cem et, zaferden ol emin,
Sonra hakka kıl tevekkül, çünkü etrafın metin.
Önce ihzar et, kilitle ambarında tûşeyi,
İhtiyatı koy muhafız, pâsban endişeyi.
Badehu eyle kanaat, bir ziyan gelse bile,
Sabredersin, çare yokmuş der bu emr-i müşkile.
Bir hata çıksa elinden olmasın belli eki,
Akl u irfan bir zaman etmez kabul eşşekliği! 
Bir kavi düşmanla hem-meclis olursan evvela
Şüphesiz bir fikri vardır, anla, öğren mutlaka.
Bilmemezlikten gelip depret yavaşça derdini,
Ger açarsa göster âsâr-ı teessür ki seni
Yâr sansın, zail olsun ortadan agrâz ü kin,
İntikama hırsı çoktur çünkü nev-i âdemin.
Sen yine olma emin ha! Daima iskandil et,
Şule-i izanını fanus-ı fikre kandil et.
Kurtulursun böylelikle çünkü bünyan-ı hayat,
Hep didişmekle kurulmuş, bu, esas-ı kâinat.
Çok mücerrebdir evet, göz hasmını elbet tanır,
Sen sezer sezmez plan kur, o seni bilmez sanır.
İltifata daim ol, şeyn-i taarruzdan berî,
Belki dönmüştür o fikrinden nedametle geri.
Âşık-ı dildade kal her dem ulüvv-i haslete,
Müstenit ol cümle ef’alinde hüsn-i niyyete.
Bir meseledir: Son peşîmanlık halas etmez seni,
Nadim ü mâit olan ruhiyle dinle Neyzen'ı.
Medrese bir lafz-ı pür-mana ki indimde benim,
Sayesinde baldıranlık oldu sahn-ı gülşenim.
Tohm-ı istidad-ı hilkat hâk-i feyz-âbâdına,
Düştü, çıktı bir şecer zakkum kendi adına.
Bazı erbab-ı mezalim meyvesinden tattılar,
Yer yemez torpillenip gayya-yı kahra battılar.
Bağlıdır şansa bu nimet herkese olmaz nasip,
Çare-sâz olmaz bunun tesirine hiçbir tabip.
Zulm u gadrin kahr u çevrin kim olursa sahibi,
Görmeden kıvrandırır bir iğne yutmuş it gibi.
01 kadar tesiri çoktur ki okursa bî-hilaf,
Dehşetinden eyler ıskat-ı cenin-i itiraf.
NFşe-i semdâr-ı kilkimden olur zir ü zeber,
Hicvimin her lafzı yağmur görmemiş zenbur-ı har
Bir adet mısraı kâfidir berâ-yı intikam,
Melanetle ettirir ta haşre dek ibka-yı nam.
Kurtuluş yoktur elinden olmadıkça tövbekar,
Öyle mübrem bir beladır ki cehennemden çıkar.
Kâfir-i Tâgut olur Mevla yolunda cenk eder,
Nâ-pezir-i intiha cevvi hayale teng eder.
Ateş-i dûzahtan önce zalimi hicvim yakar,
Yıldırımlar yağdırır, şiddetle beyninde çakar.
Fikrime düşdükçe böyle hatırat-ı medrese,
Defn olan eyyamı orda kalb ü ruhum sevmese
Pür-telehhüf bahsedip durmazdım ol viraneden.
Belki vardır kariinden o gam-âbâdı gören.
Bir harabezâr-ı çille, pür-kasavet, sakfı yok
Dense, caizdir, binasından ziyade çok oyuk.
Tahta bir perde ridâ-yı ihtifâsı vechinin,
Setrolunmuş aybıdır sanki Stanbul şehrinin.
Köhneyen yıllar bırakmış iz der ü divârına,
Sormamışlar derdini surâh-ı pür-esrarına.
Sırtımızda rengi uçmuş bir aba, başta sarık,
Molla Câmi elde, ney koltukta gez, her yer açık.
Derse baksan da ne anlarsın ki serbesti-i tam
Eldedir, yok imtihan, râh-ı sefahette devam
Etmiş olsan kim ne der? Hem bak yakın burdan Balat,
Ref-i destar eyle akşamüstü git birkaç tek at,
Def-i ekdâr, düşünme derd-i ferdayı bugün,
Gurbet elde gûşe-i meyhanedir seyran düğün.
İşte âsâr-ı Ziya. “Sakî getür ol badeyi,
Maye-i candır” demiş, bu dehri sen ondan eyi
Anlamazsın, bak Kemal'e, Hâfız-ı ŞirâzTye,
Başlamış divanına “Yâ ey-yü hes-sâkıy” diye
İşte eslâf-ı Arab, sermest “Alâ zikr-il Habîb”
Şark’ta her sahib-i irfanda bu sırr-ı acîb.
Hemdem olmuş neyle mey bezm-i ezelde, iftirak
Bir zaman çektirmedim ben bunlara hiç iştiyak.
Hayli gün minval-i meşrûh üzre oldum demgüzar,
Sayesinde nây’imin az çok kazandım itibar.
Şeyh Vasfi, Mustafa Sabrı'yle Hace Asım'a.
İntisap ettim, oturdum ders-i Musa Kâzım’a.
Dinlemişlerdir fakirin haylice taksimini,
İltifata gördüler şayan bu aciz Neyzen’ı.
Olmuş olsa bende ehliyet olurdum müstefit,
Neyleyim ki bende âsâr-ı liyakat nâ-bedıd.
Bursalı Hafız Emin isminde bir ehl-i vefa
Vardı, İzmir'den; tanırdım burda çıktık aşina.
Bence bu âdemdi mizan-ı vefanın bir kefi
O tanıttı acize şair Mehemmed Akif i.
Hazret-i Akif ki sahib fazl u üstad-ı güzîn,
Her cihetle hâl-i dervişaneme oldu muin.
Birçok üstadân-ı ilm-i musikiye intisap
Eylemiştim saye-i lütfunda ki nimel meâb.
Kendisi bizzat okutmuştur fakire Bûstan,
Hem Fransızca, Arapça, Farisî birçok zaman.
Mevkiimde başkası olsaydı bî-şek daima
Per açıb cevv-i maarifte ederdi irtika.
Âdem etmek çün beni pek çok yorulmuştur bu zat,
Kalmışım ruhumla minnetdarı, mâdâm-el-hayat.
Başlanıldı bezm-i nûşa-nûşa, Âyin-i Cem'e,
Meclis-i sahba-yı rindân, pür-safa pür-zemzeme.
Şevk-i mey, feryad-ı ney, aheng-i tambur u keman,
Bang-i hey hey, neşve vü işve, hıram-ı sâkiyan.
Çeşm-i ahu, gamze, ebru, zülf-i zerrin-i nigâr,
Halka-i giysû, letafet, gerden-i sîmîn-i yâr,
Ref-i resmiyet, nüvâziş, şive bezm-i iltifat,
Güftügülar, hande, girye, âhlar sarf-ınüket
Pür-şikâyettir gönüller yardan, ağyardan,
Kalb-i sevdager tutuşmuş, âh-ı şekvâ-bârdan.
Sine pür-ateş girîban-çâk-ı derd-i iftirak
Dil perişan, dide pür-cûş-i sirişk-i iştiyak.
Har bir humma-yı hicranla dudaklar raşedâr,
Zıll-i ümmid ü tahassürle nazarlar bî-karar.
Büsiş ü müphem hayal-i hâm-ı yâre âşinâ,
Râz-ı mazi-i tahattur lebde perrân daima.
Bir gazel, tezyid-i germiyyet için meclis-medar,
Ateşin bir nağmegûş-i canda her dem payidar.
Girye-rizân-ı teessür şem’â hengâm-ı tarab,
Bezm-i ferdaya muallak şeb, şafakla leb-be-leb
Leyl-i hülya subh-i hlçîde pezirâ-yı hitam,
Oldu mey rîzân, gönüller kaldı meşhûn-ı garam.
Geçti üç beş sene bu tarz ile eyyam-ı hayat,
Kaldı yüz üstüne tahsil-i maarif heyhat! 
Himmet-i Hazret-i Akif ile aklımda kalan
Sekiz on beyt-i perişan, bır-iki fıkra heman.
Kûşe-i medresede geçmiş olan ömr-i sefil,
Ruhumu, kalbimi yoksuzluk ile etti alil.
Pederin yolladığı ayda yetişmezdi heman,
Tutmaya başladı az çok ney elimden o zaman.
Ederek zade-i tab’ım ile etrafa temas,
Oldu badi-i maişet nefehât ü enfâs.
Tekkede, medresede, evde, otelde, handa,
Çarşıda, mey-kedede mastaba-i rindanda,
Dağda, sahrada, gülistanda, reh-i gurbette,
Künc-i mahbesde, felakette, dem-i mihnette,
Beni terk eylemeyen nây-ı vef ad arımdir,
Sâyimin mefharı ser-deste-i asârımdır.
Dest-i aczimdeki bu tuhfe-i Mevlânâ’dır,
Tercüman-ı niket-i elsine-i manadır.
Tesliyet-sâz-ı dilimdir dem-i zucrette benim,
Hemdem-ı meclisim eyyam-ı meserrette benim.
Neyzen’in namını ibkaya sebep olmuştur,
Ebedidir sesi bir hayli, plak dolmuştur.
İşte İstanbul'u ben böylece, bildim tanıdım,
Ney’imin nağmesidir, varsa kolumla kanadım.
Sabredip medresede kalmış idim dört beş yıl,
Sonra bir handa oda tutmaya hükmetti akıl.
Nakledince hana az çok döşemiştik odayı,
Yan gelip kaynatarak bolca semaverle çayı
Postu serdik köşeye, sazları astık duvara; 
Haydi tahsile gelen haytada sen mantık ara! 
Musikiye burada hayli emek sarfettim,
Oldum erbabına kalbimle, canımla hâdim.
Toplanırdık bütün ihvan ile meşkhane gibi,
Geçilirdi orada parçaların müntehibi.
Nerede olsa çıkar erbab-ı dile bir engel,
İşte bir mısra-ı Sâdîde bu hikmet mücmel:
“Gene ü mâr u gül ü har u gam u şâdî behemend.”
Burda da kahpe felek vurdu mesaimize bend.
Bu tecemmü sayılırmış, olamazmış asla,
Görmesinlermiş o âdemleri hem bir daha ha! 
Bu emir beynime bir ok gibi çarptı deldi,
Hancının vasıtasıyla karakoldan geldi.
Bir gece serkomiser kendisi etti tembih,
Pek ağır geldi benim ruhuma bu emr-i kerih.
Bir taraftan vatanın hâl-i felaket-gîri,
Bir taraftan rakının saika-i tesiri,
Etti gönlümde yanan şem’a-i sâyi itfa,
Meslek-i Neyzen'm aynı bu hükümette kafa.
İstemem ki açayım safha-i istibdadı,
Üzmeyim hatırasıyla dil-i gam mutadı; 
Vardı tembelliğe, avareliğe, çünkü heves
Neresinden kopacaksa orasından tut kes
Diyerek vurdum o anda yine baştan karaya,
Çıkarıldı o mesai, o emekler daraya.
Başladık Sirkeci, Langa, Galata, Beyoğlu,
Mezeler hoş, kafadar var, şişeler hepsi dolu.
“Haydi yahu içelim.”
“Dur be birader! ”
“Garson! ”
“Amesos! ”
“Baksana şurdan iki üç dane limon
Al da gel, bak, iyi olsun.”
“Meze yetmez mi? ”
“Yeter.”
“Maksadım başka efendim, elime taze lüfer
Geçti de ızgara yapsın diye verdim büfeye.”
“Ne kadar? ”
“Haylice var.
“Öyle ise İstafo’ya
Söyle de hepsini yaptırma, bayatlar sonra
Şimdi artık içelim, o geledursun avara”
Duranı sevmezmiş kullan da, Allah da.
“Öyle olsun, şerefe bey! ”
“Haydi, bir dane daha! ”
“Bak, beyim üçlemeli boşlamalı kaidesi,
Doğrudur, reddolunur mu? Bu erenler nefesi! ”
“Eder artık bu işi neşve efendi icra,
Sorma artık sonunu sen ve helümme cerrâ”
Hatırında kalan ilk önce oturdukları bu
Koca meyhane ile karşıdaki eski depo.
Oradan kalktılar amma nereye uğradılar? 
Midesi taş gibi, hem her tarafında acılar,
Öksürükler, göz açılmaz, kafada derd-i humar.
“Kalk be yahu! ”
“Bırak Allah'ı seversen kafadar! ”
“Acaba biz otele hangi saatte geldik? ”
“Kim bilir.”
“Hem de cebimde hani bir tek metelik kalmamış? ”
“Dur soralım garsona. Sen şu zile bas,
Başımı, midemi sorma! Ya dilim? Baksana! 
Pas! ”
“İşte garson geliyor baksana oğlum bize sen
İki çay söyle, emanetleri al gel. Erken
Açılır mı acaba karşıdaki meyhane? 
Şayet açmış ise sen bize birkaç tane
Limon al, bir şişe su, bir de yarımlık doldur.”
“Alırız şimdi beyim,
Kalk da biraz doğrul, otur.”
O emanet ne idi, istediğin şey para mı? 
Öyle ya! Çünkü çıkarken yukarı kunduramı
Sildiler. Bir şeyin eksik mi diye sordu herif.
Yoksa düştün mü acep? 
Sus edemem ben tarif
Ne ise şimdi gelir de çakarız birkaç tek.
Hoş kaçar şimdi limonlu. Bana bak varsa çilek
Garsona söyle de alsın. Daha dönmekte kafam.
“Pîr-i mahmûrun olur çaresi encûmda cam! ”
Açılırsın iki üç tane limonlu atsan
Bunlar etmekte iken böyle yatakta çan çan,
Arz-ı didar eder artık becerikli garson
Çanta, palto, şişe, üç tane kadeh cepte limon.
“Atalım mı kafadar? ”
“Böyle şeyi sormak ayıb! ”
“Çantaya baksana.”
“Baktım.”
“Acaba var mı gayıb? ”
“Kim bilir kim düşünür bunları şimdi mîrim? 
Yetecek var ya bugünlük, yarma tedbirim
Başka türlü. Niyetim Heybeli'ye, Çamlimanı.
“Bana kalsa gidelim Beykoz’a, bülbül zamanı.”
“Bülbülün varsa birader ocağı Akbaba’dır,
Çıkarız Yuşa’ya doğru, bu safa da çabadır.”
“Öyle olsun, atalım mı? ”
“Atalım ya, hay hay.”
Bir ganimet ise fırsat o zamanı buna say! 
Nerde olsam başucumda asılı ney’le girift
Hele davud ile şah nısfiyesi var bir çift,
Bulunur şey değil âlemde.
“Biraz yoklasana! 
Bir saba, bestenigâr aç, dügâhı tut da neva
Besteyi bir okusak.”
“Kaydı mı yoksa acaba,"
“Haydi, bir yoklayalım, kaymış ise burda nota.”
Beste, kâr, şarkı, semai, iki taksim ve gazel.
Böyle bir gün bu muhabbet koca bir ömre bedel,
Var ise aklın eğer anma gam-ı ferdayı,
Sana ısmarladılar mı bu yalan dünyayı? 
Sanki geldin de ne buldun bu harab-âbâde,
Bezm-i gam da bana hün-ı ciğer oldu bade! 
Bazı davetlere, eğlentiye icab-ı zaman
Gidilir de buluşurduk bütün ihvan, yaran.
Gitgide söndü bu, tazyik-ı hükümet şiddet
Gösterip kalmadı bir yerde muhabbet sohbet.
Başlamışlardı fakirin izini takibe,
Bu ilerlerse eğer kaynarız elbette dibe
Düştü efkârıma endişe-i habs ü menfa,
Az zaman sonra zuhur eyledi, çok sürmedi ya! 
Bab-ı Zabtiyye’de bir haylice müddet yattım,
Lûtf-ı Yezdan'la başımdan bunu da atlattım.
Çıktım amma tanıdıklar bana vermezdi selam,
Nerde olsam iki casus-ı lâin subh ile şam.
Reh-i takib ü tecessüste güderdi izimi,
Ben de ihvanı görünce çevirirdim yüzümü.
Anladım ki yaşamak burda benim çün müşkil
Olacaktır, sonu zindanda zaruretle sefil
Bir ölüm, başka çıkar yol olamaz terk-i vatan,
Ederim be, ne olur? Şimdi de efkâra plan
Bulmanın çaresi, yani vapura binmek içün
İzmir’e tezkire. Sonra? Onu da yolda düşün.
Hasbihal eyleyerek gönlüm ile dertleştim,
İki ay sonra hülasa vapura yerleştim.
Bir haber göndererek valideye İzmir'de
İstedim gelmesini yok ise korku, bir de
Açmasın kimseye asla şu benim gittiğimi.
Validem geldi görüştük, geceye doğru gemi
Demir aldı, Beyrut'u Kıbrıs’ı İskendere'yi
Tuttu, çıktık, karaya bastık ayak, ben de neyi
Yağlayıp pullayarak kendimi attım Mısır’a,
Şevk-i hürriyet ile sırtımı verdim hasıra.
Bir sabah Kahire’ye çıkmış idim erkenden,
Aramıştım oralarda iyi bir Türkçe bilen.
Biri çıktı, dedi: Çoktur burada Türk oteli,
Koyduk eşyaları bir faytona bindik, bedeli
Ne kadardır gecede, bilmeli öğrenmeliyim,
Cümle-i mamelekim yirmi kuruş, bir de ney’im.
Bir fırankmış, ne ise bir oda tuttum derhal,
Parasızlıkla bu yerde yaşamak emr-i muhal
Olduğu zihnime saplandı düşünmekte iken
Birisi sordu:
“Birader yeni mi geldin sen? ”
“Şimdi.”
“Fikrin burada çokça mı kalmak? ”
“Bakalım.”
“Sanatın var mı? ”
“Var az çok.”
“Ne yaparsın? ”
“Kavalım”
Koltuğumdaydı çıkardım, bir iki nağme ile
Bir gezinti yaparak kestim. 0 âdem acele
Ellerimden tutarak kalk dedi, hem yalvararak,
Vardı halinde asalet, dedi:
“Yahu, bana bak! 
Ben deminden seni tetkik ile meşgul oldum,
Keşfimin hepsini zatında tamamen buldum.
Sen kaçaksın, bura gurbet sayılır gerçi, fakat
Sanatın kıymet-i hakkı seni pür-şevk u neşat
Nerde olsan yaşatır, bak şu bina yok mu? Dolaş,
Karşıki dükkâna gir, sahibi Artin Karakaş
İyi âdemdir o, git, gör, ona ney üfle biraz; 
Seni hem mangırda müstağrak eder hem i’zâz.”
“Necidir, söyle.”
“Fonoğrafcı, saatçi, tüccar
Haydi, hiç durma, o âdem bu ney’i çoktan arar”
Kalktım artık, köşeyi saptığım anda dükkân
Karşıma geldi, göründü: Kocaman bir camekân.
îçeri girdim, o esnada sual eylediler,
Ben de anlattım işin olmuşunu ser-ta-ser.
Hâsılı dinledi takdir ile iş verdi heman.
Hakladım beş lirayı, akşam olunca oradan
Beni irşat eden ehl-i dili buldum derhal,
Dedim eltâfını gösterdi Cenab-ı Müteâl.
Metelik girdiği anda cebe ten oldu çelik.
Doğru meyhaneye gittik, kafayı tütsüledik.
Kardaş olduk, yedik içtik, gece döndüm otele.
Dalmışım uykuya şükreyleyerek Lem Yezel'e.
İki-üç sözle Mısır'da o geçen beş seneyi
Kapamak istiyorum, çünkü bu eyyamı iyi
Bir zamana bırakıp yazmalıyım dikkatle,
Ömrümün kısm-ı mühimmi sayılır bence hele.
Fikrimin orda zuhur eyledi istiklali
Ki bütün tarz-ı hayatım buna burhan - celî.
Olmadım kimseye bende, bana da yok kul olan,
Yaşadım sanatımın zıll-ı maaşında heman
Aldığım para, mukabil hüner ü sanatıma,
Çok mudur yoksa benim kıymet-i mahiyetime? 
Görmedim bir gece endışe-i ferdasız ben
Geçmedi bir günüm azade-i enduh u hazen,
Kulak astırmadı yoksa bana derya-dillik,
Vermedim kahrına, eltâfına dehrin metelik.
Bakınız, durmak için işte huzur-Ullah'a
Bir temiz don bulamazsın ayağımda ki daha! 
Şimdi şu kırk seneye baliğ olan sinnimde
Eski püskü görülen elbiseler eğnimde
Ya hazırdır, ya hediye. Bugün ısmarlamadan
Yapılan beş katı geçmez, buna vallahi inan! 
Sinema, hayli fonoğraf ile yüzlerce plak,
Şahid-i marifetimdir benim. Üç beş avanak
île bir makbereye döndürülen hâk-i vatan
Beni takdir ederek besleyemez. Çünkü zaman,
Hani yazmıştım a Manzume-i İstanbul'daı,
Hüner ü marifetin düşmanıdır her yolda.
Bunu burda keselim, çünkü Mısır'dan bıktım.
Yazdığımdan iki ay sonra şu na’tı çıktım.
Fakiri sen halas eyle Mısır’dan yâ Rasülallah,
Meded kıl, sırtımı kurtar hasırdan ya Rasülallah
Çamurla imtizaç etti pabuçlar altı yıl amma,
Çoraplar iştikâ eyler nasırdan ya Rasülallah! 
Bela takip eder kaçtıkça, hikmet ben nedir bilmem,
Başım kurtulmuyor eşşekçe hırdan ya Rasülallah! 
Züğürtlükten beni dilsiz sanırken çarşıda aşçı,
Eşek ekmekçidir evde bağırtan ya Rasûlallah! 
Gelip de haneme her gün gürültü etmede daim,
Ne ister ben gibi bir tamtakırdan ya Rasûl-Allah? 
Züğürtlükten fakirim öyle bin yıllık cenabet kim
Dayak yer girse hammama natırdan ya Rasûlallah! 
Bu dünyada neler çektim bilirsin, lütfedip bari
Çıkarma rüz-ı mahşerde hatırdan ya Rasûlallah! 
Gümüş, altın gibi madenlere çoktan darılmıştır,
Bulunmaz sikke Neyzen’de bakırdan ya Rasûlallah! 
İzmir oldu vatana avdetin ilk iskelesi,
Sâz-ı hürriyetin ahengi bozukçaydı, sesi
Uymamıştı daha kanuna nizâmat-ı usul,
Telleri karma karış, hepsi de çangıl çungul! 
Bu akordu yapacak ehl-i hüner elbette
Bulunur sanmış idik daire-i millette.
Bir gün Eşref ile bir yerde oturmakta idim,
Karşıdan görmüş idi Hazreti, Doktor Nâzım
Gülerek geldi, oturdu, dedi ki Eşref ona:
Gelecek şimdi Prens, baksana Kordonboyu'nal
Bu kadar halk birikmiş onu istikbale; 
Bakın insaf ederek ortadaki ahvale.
Yakışan şimdi, size terk ile hırsı, kini,
Alınız daire-i sâ’ye Sabahattin'i.
Dedi Nâzım:
“Bana bak Bey Baba, sen bil ki şunu,
Dediğin farz edelim olsa da, bizlerce sonu
Bir riyaziye-i katiyye ile müsbettir
Ki Prens haşre kadar düşman-ı Cemiyettir.”
O vakit gördüm içinde vatanın hırs ile kin,
Bunu kim olsa ederdi o zamandan tayin.
Atladım bir vapura ertesi gün İzmir'den,
Çıktım İstanbul’a, bir cuma günüydü erken.
Geçti eyyam-ı bela, geldi safanın sırası,
Mahfel-i zümre-i yarandı Direklerarası.
Ne kadar var ise erbab-ı sühan ihvandan
Toplanıp sohbet ederlerdi gönülden, candan.
O muhabbet yine baki diye pür-şevk u visal
Geldim amma hani ihvan, hani o feyz ü kemal? 
Sahib-i fikret olanlarda taanüdle gurur,
Hepsi bir hiss-i tahakkümle safa-yâb-ı sürür.
Bezm-i yaranı güneşlendiren envâr-ı kulüb,
İhtirasât ile olmuştu tamamen mahcup.
Şımarıklıkla eşekli bütün etvârından
Sezilir, hissolunur hepsinin efkârından.
Yolda, çayhanede hayvancasına fiskoslar,
Arkasından bakarak herkesi tenkide dalar.
Hangi telkin ile safiyyet-i vicdan değişir? 
Nal, yular bir de semer uğruna har olmaz a şîr! 
Yâd-ı mazi ile az çok görüşürdük yine biz,
Oldu bir vaka sebep ayrılığa, dinleyiniz:
Ki bir geceydi o günler, Sabah-ı Hürriyet,
Fera/j’ta oynanacakmış duyunca bir niyet
Edip biletleri aldım, gelince vakt-i dühûl,
Tiyatronun kapısında polisle süngülü kol! 
“Yasak! ” demişti bir asker, sebep nedir, sordum
Bilen yok ortada, hayli zaman da ben durdum.
Dedim biletleri versek de parayı alsak,
Yakıştı doğrusu hürriyet aşkına bu yasak! 
Duyan kim? İşte o esnada koptu bir heyecan:
Yapış, bırak, şunu tut, dur, tokat, koşanla kaçan,
Arar mısın? Karakollarla süngülü asker
Yetişti ayrıca, oldu sokakta bir mahşer.
Nutuk, patırtı, rezalet, sada-yı hürriyet,
Dövüş, münakaşa, dava, rical-i Cemiyet! 
Bu sürmüş altı saat, ben makama ermiştim,
O kanlı mahbes-i maziye postu sermiştim.
<end>

<start>
Şu otuz yıllık ömür terceme-i halimdir,
Şimdi kırkındayım, on yıl arada kaldı nihan.
Ahiretten dönüşümde o ölen Neyzen için
Karşıma çıktı şu suret ile Eşkâl-i zaman
1335
Câh ü mevki, karı çok oldu gözümden düşeli,
Bunların hiçliğini ben bilerek öğrendim.
Şimdi de kalmadı nakdin nazarımda kadri,
Kirli ellerde görünce paradan iğrendim! 
Ayasofya, 1912
Sarıma ciddiyet ile sarf ederim sanatımı,
Ney elimde suyu durmuş kuru musluk gibidir.
Bezm-i meyde süfehânm saza meftun oluşu,
Nazarımda su içen eşşeğe ıslık gibidir!
Mahrem ettim ruhumun esrarına peymaneyi,
Dinlemez gönlüm bu emri nakzeden efsaneyi.
Secde kıldım sakiye pîr-i muganın aşkına,
Can ü dilden Kıble yaptım gûşe-i meyhaneyi.
1921
Hâl-ı fecre düşen beni anlar,
Bil-irade değildir ef’alim,
İhtirasatımın ayakucuna; 
Yirmi yıldır gömüldü amalim.
1926
Sermedi bir iştialin şule-i fanisiyim,
Türk’e ait ülkenin feryad-ı ruhanisiyim.
Aldığım kâfi bana Gazi-i Ekbef den nasip
Gölgesinde mabed-i vicdanımın bânisiyim! 
Balıkesir, 1926
Çile-i cinnet ile oldu tamam,
İtikadım daha eksikti benim.
Toptaşı’nda hedef oldum garaza
Ehl-i iman dinimi...ti benim.
Toptaşı Tımarhanesi, 1927
Gözünü aç daha meydan var iken,
Dizginin cambaz elinde Neyzeni
Girmedim ya kapısından baktım,
Cennef 'ı atpazarı sandım ben.
Borç götümden akıyor, lutf u kerem ağzımdan,
Menba u munsabını anlamayan bir lâğımım! 
Bir elim ağzımı tutsa, bir elim de kıçımı
Birleşirdi o zaman belki sürurumla gamım! 
Beyoğlu, 1931
Düşeli derd-i firakın ile sevdaya, meye
Müptelayım, deliyim, sinmişim esrar-ı neye.
Feleğin kahpe başında paralansın parası,
Ben güzel sevmeye geldim, değil ekmek yemeye.
Beyoğlu, 1933
Dersimi aldım musibetten, nasihat istemem,
Haddini bilmek cihanda bir vazifeyse eğer.
Varsa istidadı halkın hakkını idrak için
Zalimin her yumruğu binlerce Cebrail değer.
Beyoğlu, 1933
Gönlümün zaviyesinden dedi bir pîr-i mugan:
Gözünü yum, sağır ol, yut dilini, kes sesini! 
Bilenin ağzına önce sıçıyor kahpe felek.
Sonradan sille ile patlatıyor ensesini! 
Beyoğlu, 1933
Boka basmış gibiyim arza hübut eyleyeli,
Âdem’in sıçtığı balçık daha hâlâ yaştır.
İşimi emr-i İlahiye menut eyleyeli,
İşe bak ki başımı derde sokan kardaştır.
Hekimin hikmetine kim karışırsa ezilir,
Sekiz-on tek rakı mişvarımı menfur etti.
Her şeyi görme diye bak, beni ahkâm-ı zaman
Gözümün bir tekini yummaya mecbur etti.
Bakırköy Tımarhanesi,1934
<end>

<start>
Atatürk, İnönü’nün ruhuna munzam oldu.
Yed-i İsmet'te kılıç, kahir-i âzam oldu.
*
Rızk için Allah kerim,
Fısk için.......
*
Daldan dala seken gönlüm serçe mi? 
Yaktı beni Kel Ali’nin perçemi.
*
Nass-ı millî........... ’in zartasıdır,
İlm ü fen felsefe bu zartanın ıskartasıdır.
*
Hüvel-Baki dedim çıktım bu hiçistân-ı âlemde,
Göründü çeşmime nur-ı tecelli şekl-i âdemde.55
*
Ulu Tanrım ölü müsün, diri mi? 
İsa gibi yoksa üçün biri mi? 
*
Senin aşkınla gönlüm sütlimanlık ya Rasûlallah,
Kalın geldi fakire Müslümanlık ya Rasûlallah.
*
Kırk sekiz yıl şu akan gönlüme payan aradım,
Köpüren duygulara sahil-i hicran aradım.
*
Altmışından sonra reftârınla coşturdun beni,
Zerreyim ben, sen güneşlerle konuşturdun beni! 
*
Bir buluttum, yıldırım oldum da düştüm pâyine,
Meclis-i cananda çaktım, Toptaşı'nda gürledim! 
*
Her ne yap, yap becerip izzet-i nefsinle geçin,
Kimseden bekleme yardım, iki el bir baş için.
*
Âdile fırsat da düşse kinden istibat eder,
Zalim idbâra düşerken dinden istimdat eder.
*
Türkü yine o türkü sazlarda tel değişti,
Yumruk yine o yumruk, bir varsa el değişti.
<end>

<start>
Ey bana kendini büyük tanıtan,
Hâlime bak da varlığından utan! 
Sen kerîm ü ganiyy u mutlaktın,
Sâhib-ül-cûd-ü zül keremdi adın.
Hani nerde o şanlı saltanatın? 
Benden olsun sıkılmıyor suratın!
Mürıâcât’tan
<end>

<start>
Ey yarân-ı bâ safa! Kemal-i huzu’ ve huşû ile sizlere arz-ı beyan
ederim ki bu Türk’e Birinci Öğüt sahâ-i vatanda hudâ-pesentâne
bir niyet-i safiye ile yazılmıştır: Lâkin tatbikatta bazı
i'ûnâ, mehazîr-i mühlike müşahede olunuyor. Kelimelerin
ınedlûlü olan meâni-i hakikiyye, mâ vuzia lehine yerleştirilemiyor,
bu sebepten naşi şu iki parçayı zeylen ilave ediyorum:
Mesele gayetle yanlış anlaşılmış hey oğul,
Hars-ı milliyyette bil ki bu gacırtı başka yol.
Tahta kırmakla Murâd'm bir zaman bulmaz husul,
Halka karşı çam devirmek... Böyle şey etmem kabul,
Düşme derbend-i haterden varta-i nisyâna Türk! 
Bu gacırtıyla çatırtı birbirinden ayrıdır,
Sesteki tonlar bile yekdiğerinden gayrıdır
Sanma oğlum bastığın yol bir Hac'osman bayrıdır,
Belki ol mehparenin Lutf u sana bir hayrıdır,
İş sanıp ekme darı her girdiğin bostana Türk!
Ankara, 1923
<end>

<start>
Dudağında yangın varmış dediler,
Tâ ezelden yayan koşarak geldim.
Alev yanaklara sarmış dediler,
Sevda seli oldum, taşarak geldim.
Kapılmışım aşk oduna bir kere,
Katlanırım her bir cefaya, cevre
Uğraya uğraya devirden devre
Bütün kâinatı aşarak geldim.
Yapmak, yıkmak senin bu gamlı ömrü,
Ben gönlümü sana verdim götürü.
Sana meftûn olduğumdan ötürü
Sarhoş oldum Neyzen, coşarak geldim.
1937
<end>

<start>
Bir gün Neyzen arkadaşı çaycı Hacı ile İbrahim Paşa Hamamına gitmişlerdi. Keyif bu ya, hamamda âlem yapma arzusuna kapıldılar. Yani hamamda rakı içmek, birkaç gün ardı ardına demlenmek istediler. İki dost ufak bir damacanaya o devrin çok meşhur rakılarından olan ve Büyükada'daki manastırda bir papazin çektiği rakıdan- ki o yıllarda buna "papazın düzü" derlerdi- doldurttular. Bardak, kadeh, fincan alma lüzumunu görmediler. Hamam tasları ne güne duruyor? Rakıyı da kurnalardan birine döktüler, başına geçip taslarla içmeye başladılar.
Neyzen çaldı, Hacı okudu. Hacı okudu, Neyzen çaldı. Böylece günü geçirdiler. Rakı tükenince getirttiler. Üçüncü gün peştamalları da attılar. Çırılçıplak, ney çalarak, okuyarak, şiir söyleyerek günü geçirdiler. Hamamın sıcaklığı da onları bol bol terletiyor ve bu yüzden içki tutmuyor, adamakıllı sarhoş olamıyorlardı. Ne yapmalı? Neyzen hemen kararını verdi, sırtına bir peştamal alarak sokağa fırladı. Direkler arasındaki Sokrat eczanesine koşarak büyük bir sise eter aldı. Hamama dönünce eteri, rakıyı kurnaya döker. Başlarlar içmeye.
Taslar çoktan kurnanın dibinde, rakının içinde, kim çıkaracak? Esasen tasa ne hacet var, beygir gibi eğilip içmek dururken, eğilip lakır lakır içerler. Bu cümbüş dört gün sürer. Nasıl oluyorsa, iki kafadar Adem, Havva, Şeytan ve Cennet hakkında bir bahse, bir münakaşaya giriyorlar.
İki çıplak Adem in cennette nasıl gezdiğini, elbisesini, donu olup olmadığını konuşuyorlar. Ve nihayet Adem inde cennette kendileri gibi çıplak yaşadığına hükmediyorlar. Madem ki Adem Babamız çıplak gezerdi, onlar niçin gezmesin? "Gezerim, gezemezsin" derken Neyzen fırlayarak "Ben gezerim, iste Şehzadebaşı'na gidiyorum! " diyerek hamamın kapısından sokağa fırlıyor. Neyzenin çıkamayacağına inanan Hacı, belki dışarıda, soğuklukta gizlenmiştir düşüncesiyle Neyzen in peşinden -kontrol kaygısıyla- çıkıyor. Fakat Neyzen in sokağa çıktığını öğrenince, o da fırlıyor. Neyzen önde Hacı arkada, ikisi de çıplak, sakallar uzamış Şehzadebaşı'na kadar geliyorlar.
<end>

<start>
Yaşam üzerine fazla geldiği zaman onu zorlama,
Biraz duraksa..
Neler olup bittiğine anlam verme! 
Mutlaka yanlış bir şey oldu..
Düşüncelerin ile dileklerin aynı orantıda değildi,
Ve varlığın ile buluşamadı.
Sorun yok, sadece bekle..
Güneş doğacaktır.
Rüzgar esecek ve yağmur yağacaktır.
Zorlamaya gerek yoktur, olması gereken kendiliğinden olur! 
İzlemeye devam et..
Şahitlik güzeldir, hem olayın dışındasındır hem de içinde.
Zorlamaya gerek yoktur, olması gereken kendiliğinden olur..
“Hayat üçbuçukla dört arasındadır.
Ya üçbuçuk atarsın, ya da dört dörtlük yaşarsın”.
<end>

<start>
Gönlümün zâviyesinden dedi bir pîr-i mugan,
Gözünü yum, sağır ol, yut dilini, kes sesini! 
Bilenin ağzına önce sıçıyor kahpe felek,
Sonra sille ile patlatıyor ensesini.
<end>

<start>
Sanma ciddiyyet ile sarf ederim san’atımı,
Ney elimde suyu durmuş kuru musluk gibidir.
Bezm-i meyde süfehânın saza meftûn oluşu,
Nazarımda su içen eşşeğe ıslık gibidir!
<end>

<start>
Izdırabın sonu yok sanma, bu alem de geçer,
Ömr-i fani gibidir; gün de geçer, dem de geçer,
Ram karar eyliyemez hande-i hurrem de geçer,
Devr-i şadi de geçer, gussa-i matem de geçer,
Gece gündüz yok olur an-ı dem adem de geçer.
Bu tecelli-i hayat aşk ile büktü belimi,
Çağlıyan göz yaşı mı, yoksa ki hicran seli mi? 
İnleyen saz-ı kazanın acaba bam teli mi? 
Çevrilir dest-i kaderle bu şu'unun filimi,
Ney susar, mey dökülür, gulgule-i Cem de geçer.
İbret aldın okudunsa şu yaman dünyadan,
Nefsini kurtara gör masyad-ı mafihadan,
Niyyet-i hilkatı bu aşk-ı cihan aradan,
Önü yokdan, sonu yokdan bu kuru da'vadadan,
Utanır gayret-i gufranla cehennem de geçer.
Ne şeriat, ne tariykat, ne hakiykat, ne türe,
Süremez hükmünü bunlar yaşadıkça bu küre,
Cahilin korku kokan defterini Tanrı düre! 
Ma'rifet mahkemesinde verilen hükme göre,
Cennet iflas eder, efsane-i Adem de geçer.
Serseri Neyzen'in aşkınla kulak ver sözüne,
Girmemiştir bu avalim, bu bedyi' gözüne.
Cehlinin kudreti baktırmadı kendi özüne.
Pir olur sakiy-i gül çehre bakılmaz yüzüne,
Hak olur pir-i mungan, sohbet-i hemdem de geçer...
<end>

<start>
Evet! .......şu dünya dersi'ni verdi,
Yeter artar bu hikmet; ihtiyara, kâhile, gence.
Kabul etti bunun tatbikini alkışla yardaklar,
Maarif zindanında ilme, tarihî bu işkence!
Huzurunda bu zatın intihar eylerdi Cebrail,
Bilinseydi ezelde hilkatin bu sırrı evvelce; 
Yıkardı arşı, kürsiyi, eğer çıksaydı bu dâhi
Bu şahane cehalet uğratırdı Tanrı’yı felce!
Bakırköy Tımarhanesi
<end>

<start>
Değil mi ya bu sütun-ı cehil dinin direği? 
Oyuklarındaki baykuş fecia köstebeği,
Verir başında da emvât-ı muzlime telkin,
Mezar-i kahr u elemden haraç alır bu lâin.
Peder açıkta kalır, ya filSne validenin
Niçin muzaf ederek ismini sorar ve derin.
Düşünceler doğuran bu, bu bilmece, bil ki
Saçar bütün safahatiyle aşk-ı müştereki.
Bu râz-ı mübhemi tahlile hâme-i Neyzen,
Çalıştı şöylece Ferda-yı Vahdet izlerken.
Ölen ki mader-i maluma müstenit lâkin
Peder gelince zekâ irkilir, zekâ bu derin.
Karanlığa adım atmak için biraz düşünür; 
Olur ya şüphe değil mi? Bu zanla his dövüşür.
Bu perde, perde-i evvel, serâir-i nisvân
Kolayca halledilir sandı birtakım izân.
Muhakkak addedilirse bu felsefe yetişir.
Bu şüphe şeyn-i asaletle gâliben didişir.
Yeter bu iğne tevarüsle müftehir herife,
Muin olur bu şırınga zunûn-ı muhtelife.
Hoca,
Evet, bu şer’-i şerifin yosunlu engereği,
Zulümle, gamla kazılmış mezarların küreği,
Mesabesindeki kanlı diliyle kizb-i sarih,
Döker damarlara kubh-ı nifak eder telkih.
Bunun elinde nikâh, akd ü içtimaiyat,
Vatanda işte bu elde bütün hayat, ü memat.
Bu el, o el ki bütün irtibat-ı nesviyyet
Bununla zar u perişan edilmiş, ulviyet.
Kadınlığın, o zavallı olan samiminde,
Yatar, fakat ne yapar ki girîve-i dinde.
On üç yaşında olan bir kızı nikâh ederek
Alır ve kendisi altmış yaşındadır, bu eşek.
İmam değil mi ya? Bunlar şeriat icabı,
Mahallede ileri kim geğirse ahbabı.
Düğün, filan gibi şeyler o anda tayyolunur,
Mesârifin kapısında zebaniler bulunur.
Vaty: Bu lafz -ı fazahat-şikâf-i istifraş,
Sübut-ı emr-i tahakkuk ve cebr ta be-tıraş.
Tılâ: Mekasıt-ı tahri-i cezbe-i şehvet
Duhul-i gui ile lerziş-i nümâ-yi zevciyet.
Zina: Kebuter-i aşkın kanatlarındaki ruh,
Samiın-i halede bir çift gönül, fakat mecruh.
Zinâta: Zevce olursa livâta-i suğrâ,
Tasarrufunda beis yokmuş olmasaydı eza.
Livâta bahsine ait kurun-ı ülâdan
Bu âna dek yazılan her kitab-ı hazz-efşan,
Yatakların başucunda durur, edille olur,
Fazâyihi iyi tatbik için mecelle olur.
O kız, bu cife-i mat’unenin soluklarını
Yutar, bu cife de yırtar bekâretin zarını.
...er, ...er ve doyunca bıkar, boşar yeniden,
İkinci bir kız alır, çünkü bunca hicret eden
Garib ü bîkes ü avare, serseri dolaşan,
Zavallı aileler var, hükümetin bir an
Muhacirini düşünmek için zamanı mı var?
Elinde bunları iskân için mekânı mı var?
Aziz ü müntekimin siz bakin ki hikmetine,
Bütün Emâkin-i mîriyye yandı haşyetine
Aceb birinci, ikinci, beşinci, yirminci,
Hu kızların, bütün ahlak u ruhuna münci
Olan imamla bu kumpanya halkına sorsak,
Desek ki: Şer’-i şerifin evâmiri ile yasak.
Haram olan şu zina-haneler ki şimdi açık,
Bu sâhibat-ı şeref içlerinde kalbi kırık,
Zavallı, barkı dağılmış olanların birine
Sorun, imam eli değmiş mi çile defterine?
Zeker be-dest-i salâbet, vuzuh-ı şer’-i şerif,
Geğirtilerle ...er, din yolunda eşşek herif.
Cebindeki mühürün her basıldığı evrak,
Eder o haneyi manen zeval ile ihrak.
Domuz yanında onun bir İmam Birgivi'dir,
Bütün şu âlem-i İslam için bela dividir.
Domuz, yutunca götünden yutar dökülse boku
Günah olur diye toplar, bütün tıkar bucuku.
Tıp Fakültesi Hastanesi, Haydarpaşa
12.01.1337
<end>

<start>
Bıyık kesik, iki canipten.uçları sarkık,
Yanaklar etlice, solgun, dudak kaim ve çıkık.
Ağızda öfke köpürmüş, bir ihtiras iie şiş,
Açılmadan da kokar ya, içinde birkaç diş.
Sakal şakakların altından uçları sivri,
İner ta göğse kadar, bu şiar-ı din eseri.
Baş usturayla kazınmış, keleş, benekli, siyah,
Yazılmış enseye katmerli fi amânillâh!
Bu ense hayli kalındır o boş olan kafadan,
İçinde beynini bilmem, öter durur tan tan!
Kaş enli hem de mukavves fakat biraz kısaca,
Sırayla gözlere geldik ki işte burda hoca.
Gözün çukurları gayet derin, kapak buruşuk,
Nazarlarında soğukluk yılan, fakat uyuşuk.
Dökülmüş ağlamadan va’z-ı dinle kirpikler,
Bir eski kavgaya şahit burunda kertikler.
Göbek fıkıh He taşmış, mesâil-i necsi
O rütbe haile koyulmuş ki bok kokar nefesi!
Geniş bir eifiye ta midenin hizasında,
Huruf-ı çerle çekilmiş ki maadasında
Kalan divitle düğümlü bir ince yünlü kuşak,
Kulakları küçücüktür aşağısı...le taşak
Bu cüssenin tepesinde duran sarıklı şu fes,
Genişçe kollu şu cübbe, ayakta kundura, mes.
Gururu, cehl-i muannitle eylemiş iksâ,
Eder bu kütle derunundan ilmini ifşa.
Durun biraz çıkıyor işte kürsi-i dine,
Na başladı alır almaz zenıânı tel’ine.
Bir iştiyak ile açtı şerait-i gusli,
Diyor ki gusl için emr-i taharetin temeli.
“Şu hanginiz içinizden bulundu bir dağda,
Bayırda, tarlada, köyde, ahırda ya bağda,
Önünde merkebi gördün nefis gabardı niden? 
Olur ya şeytana uymak o, merkebe bi giden.
Evet, giden, giden amma zinayı şimdi bırak,
Gusüldü mesele çünkü gulak ve sen bana bak
Oğul gusül, sana lazım, eşek sabi gibidir.
Soyun hemen oracıkta usulcak ırmağa gir!
Zina için de cehendem, sen ağla, sızla, döğün,
Şeriatın bu hüküm: El hımaru ma'sûmün! "
Vaaz bitince duaya şu tavr ile başlar,
Alışkın idmana, suni gözündeki yaşlar:
“Cenab-ı Hak ulemayı sevindiren kulunu
Cehendemınden esirger, kapar nefis yolunu! ”
Eşek... en biri varmış o gün cemaatte,
Hocayla hüsn-i tesadüf, o bir ziyafette
Buluşmuş, ortaya gelmiş, soğanlı yahni, imam
Kapınca yutmuş uzun bir bez amma yağlı; hocam
Hiç aldırış bile etmeksizin bakar işine.
Börek, muhallebi uygundur; ağzına, dişine.
Meğer eşek...nin parmağındaki dolama
Çözülmüş orda, o bez de nasip imiş imama!
Tıp Fakültesi Hastanesi, Haydarpaşa; 
14.02.133
<end>

<start>
Yaş elli beş, boy uzunca imiş biraz kanbur,
Demek ayıp değil amma edepte hayli kusur.
Bir inhina ki sevimli şu devr-i pirîde,
Fena-yı mutlak içinde bir ölmeyen zinde.
Başında bir keçeden takke amma, sivri ucu,
Pek öyle dikkat edilmez, şiarı göz yorucu!
İner o takkenin altından omza dek saçlar,
Kıvırcık uçları, pek çok değilse de ak var.
Kulakların küpesinden yukarsını perçem
Kapatmış, ondaki mana, bir uzlet-i mübhem.
Alın açık gibi amma görünmüyor o kadar,
Ve takye haylice inmiş ki nâsiye pek dar.
Hutüt-ı cephe mukavvesce ince, sık ve derin
Kaşında bir-iki ak var, çatık değil de yakın.
Sakal da nim kıvırcık, uzunca, kır düşmüş,
Dururdu sol kulağında bir ince halka, gümüş.
Bıyıklar ağzını örtmüş, bu bir sükût-ı beliğ,
Firak-ı Şems'i eder sabr-u aşk ile tebliğ,
Ten esmerimsi, yanaklarda saye-i sufret,
Bu gölge zıll-i ledünden hayal-i mahviyyet.
Kaş uçlan kapamış, göz kapaklan mestur,
Bu gölgelikteki kirpiklerin zılâli, fütur,
Nazarlarında tahakküm var amma nâ-mahsus,
Akardı her nigehinden nice cihan-ı şümûs.
Bakışlarında meâni akar, coşar, köpürür,
Bir an-ı lemhada kalbi ebedlere götürür.
Yeşil, pamuklan çıkmış solukça hırkası var,
O vardı sadece sırtında bir de bir şalvar.
Zemini yerden epeyce yukarda bir taş oda,
İçinde musluk, ocak var, tavan, taban tahta.
Bir enli pencere şark-ı şimalîye nazır,
Bina da Devre-i Selçuk'a ait, anlaşılır.
Basit içindeki eşya, pek azdı mefruşat,
Bu hücreden çok uzaktı gam-ı hayat u memat.
Girince pencerenin karşısındaki köşeyi
Tutan bu pîr idi; peşinde vardı neyle meyi.
Önünde rahleye benzer ve oyma bir kiirsi
Derun-ı hücre bütün bir mehabet-i kudsi.
Bu akdesiyyeti i’lâ ederdi Mevlânâ,
Yazan serâiri işte bu nur-ı arz u sema.
Fakat bilir misiniz, bu huzur-ı izzette,
Bu kuşede ve bu ayn-el-yakin hakikatte.
Dikilmiş arşa kadar bir sütun-i itminan,
Bu nur, nur-ı Â li’dir, emanet-i Kur’an.
Ulüm-ı zahire burda güneşte bir yarasa,
Feza-yı lâyetenahiyyet acizden de kısa.
Uyun-ı felsefe âmâ, vukuf-ı fen kötürüm,
Bu yerde ben şunu bildim demek cahîm, uçurum
Serîr-i saltanatı fakr, ihtişamı deha,
Şehi bir aşk-ı müebbed ki hep firak u bükâ.
Seması hfçi-i mutlak, şihâb-ı sâkıbı gam,
Teraneler ile mülhem, yağar hayal-i elem.
Mesîl-i hâme-î mana nedir? Kelam-ı sübût,
Lafızda yer tutabilsin serâir-i lâhut.
Bu dinde dûzah u cennet, azaplar yanıyor,
Bırak hayatı, ölüm, raşelerle kıvranıyor.
Mezarı hufre-i vuslat, taşı hayal-i emel,
Harabe-i şubehâtın içinde yok meş’al.
Bu yerde yok olabilmek kadar bir emr-i asır
Tahayyül eyleyemem ben ki eyleyim tasvir.
Deha-yı harikanın bu, harim-i hikmetidir,
Kader bu hikmete bîganedir, maiyetidir.
Fakat bu hikmete sermayedir vücud-ı adem,
Heman bu yokluğa karşı bütün sücüd-ı kıdem
Bir izdiham-ı müebbed değil, bu sırr-ı vücud,
Bu sırda oldu nümayan hakayık-i rnevcud.
Demek ki kendini bilmekte var imiş hikmet,
Mahabbet ehli olan, kendini bilir elbet.
Bilirse al neyi vakt-i teranedir Neyzen,
Hayat bir dem-i sıhhat, kaçırma fırsatı sen!
Tıp Fakültesi Hastanesi, Haydarpaşa
Cuma sabahı, 16.02.1337
<end>

<start>
Farz ediniz üç bin sene evvel ben
Geldim gittim dehre, bir insan idim.
Fakat beş bin sene önce yok iken
0 surete bir sîrette kân idim.
Sîretim ki bir esiri ihtizaz,
Ezelidir, yoktan suret olamaz.
Sevda oldum, gezdim dillerde biraz,
Son demlerde pederde mihman idim.
Gönüllerden güzelliğe akardım,
Kimde olsam gamla yakar yıkardım.
Bir güzele bend olamaz, bıkardım,
Bu hikmete, kendim de hayran idim.
Sırr-ı-vahdet çerağını söndürdü,
İlahi bir raşe rahme gönderdi,
Bir neveden bak nelere dönderdı,
O âlemde bile kahraman idim.
Milyonlarla emsalimin içinde
Hak kazandım o ummanın dibinde,
Bin planla bir beyzanın ininde
Muhitime karşı hükümran idim.
Müddet geldi şu âleme fırladım,
Gençlik coştu, bir aşk ile parladım.
Duydum, bildim, yazdım, çizdim, zırladım,
Hindistan'da Buda, Bırahman idîm.
Benden evvel gelenleri düşündüm,
Bir din vardı, önce taptım, öğündüm.
Zan, tereddüt, birçok göklerde döndüm,
Makbulüme ben kendim bürhan idim.
Bürhanırn şu: Ben var mıyım, yok muyum? 
Evet, varım, insanım Hintf li soyum
Ve kendimde son bulduğum Vişno’yum? 
Bu suretle taptığım Yezdan idim.
Tapılmasam ben tapmazdım burada,
Çünkü sırran farkımız yok arada.
Yerde, gökte, denizlerde, karada,
0 seyyahın teninde ben can idim.
Dinim Buda kalbim buna mutmain,
Dedi mi, o işte sana yeni din.
Bu fikrime bir put diker ve demin
Anlattığım bu dine iman idim.
Put değildir, fikir burda dikilen,
İşte mabed secde, duran, eğilen,
Bu da öldü gitti bunca çekilen
Çilelerde ibadet isyan idim.
İşte sana vahdet ile teslisin
İkisi bir olduğuna berâhin.
Hangi dini karıştırsan bu zemin,
Bu hikmeti anlayana şan idim.
Şimdi sağ mı, ölü mü burda Buda? 
Sağ ki işte kendisi yazıyor ya! 
Düşünüyor ne söylesem ki daha
O esnada üstünde yorgan idim.
Şu yediği incirdeki çekirdek,
Düşündüğü hayale, fikre felek! 
Ben Neyzen m diyen o koca eşek
Ben idim be, hem iyi rahvan idim!
Sahibimi göremezdim binince,
Anlaşırdık yularımı çekince.
Kanat taktı Refref oldum dinince,
Ta Sidre’de onu bırakan idim.
Cebrail’miş Buda’nın diktiği put,
Sen bu fikri burada terk et, unut! 
Peygamberler buradan etti hübut,
Bundan ötesine ben sultan idim.
Burasını ben söylerim, yazamam,
Felsefemi kalemimle bozamam.
Görüşürüz yarın akşam, uzamam,
Senin aradığın o canan idim!
Yatıp daldıktan sonra uyku içindeki sayıklama ki yazmadan
hatırımda kal cin parçaları:
Neyzen Tevfik, ne halt ettin yine sen? 
İşin gücün hokkabazlıkla düzen.
Seni sevenlere çok selam bizden,
Başucunda duran ben Kur’an idim!
Bana yapış, oku kalb-i selimi,
İbadettir, zikret Rabb-ı Kerim’i.
Ey Azâb-ı Mukaddes’in nedimi,
Elindeki kalemde pinhan idim!
İlmi, fenni, mantığı, felsefesi,
Buralarda yoktur ki çıksın sesi! 
Sırtlarında birer tavuk kafesi
Gezdirirken ben yine irfan idim.
Feylesof Rıza’nın yediği herze
Saman olsun Hugo gibi öküze! 
Balta lazım beynindeki pürüze,
Şekispir’i uyandıran çan idim.
Başka söz yok, şu yazdığım şeyleri
Bir sanattır desem, cinnet eseri! 
Tolostoy da bir hiçliğin pederi,
Ben varlıkla ona tercüman idim.
Hem yerdeyim, hem gökte, hem pusuda,
Yıldızlarda, ateşte, tende, suda,
Temiz bir kalb ile Jan Jak Ruso'da
Pek samimi görünen vicdan idim.
Akacak kan durmaz imiş damarda,
Demek her ne vaki ise hak orda.
Kasap, çoban benim, pençeyim kurda,
Koçta candım, kan idim kurban idim.
Bir lokmada yüz bin şahsiyetim var,
Kenz-i mahfî la-taayyün bu esrar.
Bir nevede nasıl etmiştim karar,
Bilirsin ya katrede umman idim!
Sîretteki ruhum, tenim surette,
Neyzen oldum vatan adlı gurbette.
Bir Azâb-ı Mukaddes’tim niyyette,
Teraneler içinde giryan idim.
<end>

<start>
Öz tenim değil mi bu toprak benim,
Tanrı kitabında her yaprak benim,
Gökten indiğime nişan istersen,
Yıldızı karalı al bayrak benim.
Bir gelincik gibi surun üstüne,
Dikilmişim her gururun üstüne,
Türk’ün içindeki nurun üstüne.
Titreyen sevdalı her şafak benim.
Erenler bezminde kanla yıkanmış,
Derya-yı vahdete girmiş çalkanmış,
Güneş ülkesinde ay yıldız kanmış,
Canıma tak dedi iftirak benim.
Bu ayrılık şirki yakışmaz Türk’e,
Öz adam olana yeryüzü ülke,
Süleyman tahtıdır havada gölge,
Muhabbet sahbası iştiyak benim.
Husnüne şeyn verir vuslat şarabı,
Biryan-ı teranenin gamlı rebabı,
Niçinlerin bulunmuyor hesabı,
Devirden devire iltihak benim.
Devrandan devrana akan şuleyim,
Görülmez tutulmaz yakan şuleyim,
Gönülden gönüle çakan şuleyim,
Vuslatın sevdiği her firak benim.
Uçarken havada gaflete daldim,
Fena suretinden bir buse aldım,
Süleyman tahtının altında kaldım,
Cibril’i şaşırtan o Burak benim.
Felek allem, kader kallem eyledi,
Hind’de Buda Tûr’da. Musa eyledi,
Beni bana herkes nasıl söyledi? 
Dillerde destanda bu merak benim.
Serseri bir kıdemliyim ocakta,
Kaynamışım nice kapta kaçakta,
Buz kesildim sinirimden sıcakta,
Aşkın güneşinde her mihrak benim.
<end>

<start>
Efgân edüp etdi hırkasın çâk
Sahrâlara düşdi zâr ü gam-nâk
Bu Mecnûnun zencîre özin bend etdüğidür ve Behâne ile Leylî tarafına getdüğidür
Bir gün seher ol mücâvir-i deşt
Eylerdi gürüh-ı vâhş ile geşt
Bir pîr-i hazîn görindi nâgâh
Zencirlü bir esîri hem-râh
Mecnûnun esîre yandı cânı
Ol pîr-i hazîne sordı anı
Kim bu ne esîrdür beyân et
Cürmin men-i mücrime ıyân et
Sırr-ı dilin etdi pîr rûşen
Kim dûstdürür değül bu düşmen
Men haste-i beste-i iyâlem
Fakr ile iğen şikeste-hâlem
Bu hem men-i zârdan beterdür
Âvâre vü hâr ü derbederdür
Bir rûzî içün olup füsûn-sâz
Her dem kıluruz füsûnlar âğâz
Tâ hâsıl ola maâş-ı etfâl
Bir şu‘bededür bu gördüğün hâl
Bu kanlulığa kılupdur ikrâr
Men iylemişem munı giriftâr
Sâhib-diyetem men ü bu hûnî
Gör vech-i maâş içün füsûnı
Tâ kim gezüp eyleye gedâlığ
Bendeni kıla girih-küşâlığ
Her ne kazanur gezende ev ev
Taksîm ederüz arada cev cev
Kısmetde hem etmişüz karârı
Men yarıyem ü bu şahs yarı
Mecnûn dedi sehv edüpsen ey pîr
Dîvânelere gerek bu zencîr
Gel hâcetümi menüm revâ kıl
Bend eyle meni munı rehâ kıl
Sâyen tek olup senünle hem-seyr
Men ehl-i keremden isteyem hayr
Her ne yığılursa bîş ü ya kem
Varın sana eyleyem müsellem
Kasdum bu iki eyleyem men-i zâr
Evden eve seyr müşterî-vâr
Şâyed ki bir evde ola mümkin
Ol zühreye olmağum mukârin
Pîr oldı ümîd-i nef‘ ile şâd
Evvelki esîrin etdi âzâd
Zencîre girüp remîde Mecnûn
Erbâb-ı cünûna düzdi kânûn
Bu Mecnûnun zencîre şerh-i gamıdur ve Beyân-ı silsile-i elemidür
Ol silsileye olup hem-âvâz
Ağlardı ki ey menümle hem-râz
Sen genc-i belâya ejdehâsen
Ser-rişte-i mihnet ü belâsen
Şerh-i gama var min dehânun
Deprendükçe çıkar figânun
Başdan ayağa delük delük ten
Gönlündeki râzun etdi rûşen
Ey muntazır-ı nezâre-i yâr
Nezzâre-i yâra min gözün var
Gezmek hevesiyle hâne hâne
Ol pîr ile oldılar revâne
Tevfîk olup anlarunla hem-râh
Leylî haşemi gezerdi bir bir
Mecnûn reseni elinde ol pîr
Ev ev haşemi gezerdi bir bir
Leylî evine erişdi nevbet
Ol hasteye gâlip oldı hayret
Ser-geşte-i âlem oldı pâ-best
Meyhâne öninde düşdi ser-mest
Çün çekdi bir ihtiyârsuz âh
Leylî ev içinde oldı âgâh
Bir âh ile kıldı haymesin çâk
Mazlûmına açdı çeşm-i nem-nâk
Gördi ki görinmez olmuş ol zâr
Olmış gam ile zaîf ü bîmâr
Kaşı kimi kâmeti bükilmiş
Yaşı kimi peykeri tökilmiş
Cismi gam içinde cân şebîhi
Derk-i nazarı gam-ı bedîhî
Dîdâr ile ol şeh-i letâfet
Mihmânına eyledi ziyâfet
Râz-ı dil-i zârın etdi ifşâ
Bu şi‘ri bedîhî kıldı inşâ
Bu gazel Leylî dilindendür
Yâr rahm etdi meğer nâle vü efgânumuza
Ki kadem basdı bugün külbe-i ahzânumuza
Eşk bârânı meğer kıldı meded kim nâgeh
Bitdi bu şâh-ı gül-i tâze gülistânumuza
Bize âh ateşinün yanduğı andan bilinür
Ki çerâğ eyledi rûşen şeb-i hicrânumuza
Bu visâle yuhu ahvâli demek mümkin idi
Eğer olsaydı yuhu dîde-i giryânumuza
Bir hayâl ola meğer gördüğümüz yohsa nigâr
Mutlakâ hâtıra gelmez ki gele yanumuza
Yâr mihmânumuz oldı gelün ey cân ü gönül
Kılalum sarf nemüz var ise mihmânumuza
Dilberün câna imiş kasdı Fuzûlî gel ki
Cân verüp dilbere minnet koyalum cânumuza
Bu Mecnûnun Leylîye mukâbil olup
Ahvâlin beyân etdüğidür ve
Fursatla râz-ı pinhânın ıyân etdüğidür
Mecnûn ki ana nezâre kıldı
Râz-ı dilin âşikâre kıldı
Çekdi feleğe figân ü âhı
Sultânınun oldı dâd-hâhı
K’ey kadri bülend pâdişahum
Bildür mana kim nedür günâhum
Fermâna muhâlefet mi kıldum
A‘dâya muvâfakat mi kıldum
Bed-hâhlarun mıdur bu tedbîr
Gammâzlarun mıdur bu tezvîr
Men mu‘tekidem bu âsitâna
Yâ Rab n’ola reddüme behâne
Kimdendür ola mana bu hîle
Kim oldı ola muna vesîle
Tâ hâk-i deründen olmışem dûr
Âşüfte vü haste-hâl ü rencûr
Gâhî çekerem şikence-i gam
Gâhî olurem belâya hem-dem
Tenhâ geçer oldı rûzgârum
Sahrâda ne mûnis ü ne yârum
Sen hod güzelüm gamum yemezsen
Ol şîfte handadur demezsen
Menden bu tegâfülün acebdür
Gûyâ ki nişâne-i gazabdur
Men beyle niçün zebûn ü hârem
Ha geldüm eğer günâhkârem
Çökdüm yere gerdenümde zencîr
Bismillâh eğer olursa ta‘zîr
Fermân senden kabûl menden
Olma güzelüm melûl menden
Zülf ü müje hançer ü resen bes
Hükmüni yürüt hem as hem kes
Gel arada bir gubâr koyma
Öldür meni şerm-sâr koyma
Ta‘zîrüme eylesen teallül
Lâzım meni öldürür tegâfül
Ey lâle-izâr ü anberîn-mû
Gencîne-cemâl ü mâr-gîsû
Tâ zülfüne olmışem giriftâr
Zencîr-i cünûna rağbetüm var
Gam silsilesine pây-bendem
Dîvâneler içre ser-bülendem
Sevdâda dönüp ziyâna sûdum
Peyveste bu şi‘rdür sürûdum
Bu gazel Mecnûn dilindendür
Küfr-i zülfün salalı rahneler imânumuza
Kâfir ağlar bizüm ahvâl-i perîşânumuza
Seni görmek müteazzir görinür beyle ki eşk
Sana bahdukda dolar dîde-i giryânumuza
Cevri çoh eyleme kim olmaya nâgeh dükene
Az edüp cevr ü cefâlar kılasen cânumuza
Eksük olmaz gamumuz munca ki bizden gam alup
Her gelen gamlu geder şâd gelüp yanumuza
Var her halka-i zencîrümüzün bir ağzı
Muttasıl vermeğe ifşâ gam-ı pinhânumuza
Gam-ı eyyâm Fuzûlî bize bî-dâd etdi
Gelmişüz acz ile dâd etmeğe sultânumuza
Tamâmî-i sühan
Bir lahza kılup bu resme feryâd
Sultânına zulm-i aşkdan dâd
Zencîrini etdi pâre pâre
Dutdı yine halkdan kenâre
Endâmı şikeste çeşmi nemnâk
Rüsvâ vü harâb ü mest ü bî-bâk
Ardınca koşun koşun uşağlar
Ahvâline kim güler kim ağlar
Bu Mecnûnun kûrlığ behânesiyle dildârı Cemâlin gördüğidür ve Dîde-i ümmîdin tûtiyâ-yı maksûda yetürdüğidür
Bir gün dahi ol behâne-perdâz
Bir özge behâne kıldı âğâz
Bağladı iki gözin ki kûrem
Ahvâl-i cihâna bî-şuûrem
Arz eyledi za‘f ü bî-nevâlığ
Ev ev gezüp eyledi gedâlığ
Takrîb ile azm-i yâr kıldı
Leylî evine güzâr kıldı
Ol dûsta zâhir eyleyüp râz
Yâ dûst deyüp yetürdi âvâz
Leylî ki eşitdi ol sadânı
Bildi eşiğindeki gedânı
Evden çıhup etdi arz-ı dîdâr
Kıldı sadaka zekât-ı ruhsâr
Pinhân bahuben ol âftâba
Mecnûn yine geldi bu hitâba
K’ey hâl-i siyâhı göz sevâdı
Cân ârzûsı gönül murâdı
Ger bağlu ise gözüm revâdur
Ser-çeşme-i lücce-i belâdur
Bend eylemesem önin demâdem
Seylâba geder tamâm-ı âlem
Göz kimi seni eyleyüp nezâre
Rüsvâ kılur ehl-i rûzgâra
Tahkîk edübem ki düşmenündür
Men kıydım ana rızâ senündür
Dergâhuna bağladum getürdüm
Baş üzre ayağuna yetürdüm
Ey gamze vü la‘li şehd ü şemşîr
Hâhî afv eyle hâh ta‘zîr
Dergâhuna geldüğümde ey hûr
Sermâyem idi gözümdeki nûr
Öğretdi gamun mana ticâret
Yüz şükr ki kılmadum hasâret
Göz nûrını hâk-i pâya verdüm
Az cinsümi çoh behâya verdüm
Şâhum nazar et men-i gedâya
Bîgâneliğ etme âşinâya
Cân bâğına gam nihâli tikdün
Ten mülkine derd tohmı ekdün
Ol tohm ü nihâle nef‘-i hâsıl
Oldı nem-i eşk ü sûziş-i dil
<end>

<start>
Gel mülküne bâğuna güzer kıl
Mahsûl ü menâfi‘e nazar kıl
Munı deyüp ol garîb ü hayrân
Dutdı reh-i bâdiye kemâ-kân
Bu İbni Selâmun Leylî visâline râğıb olduğıdur ve Bu da‘vâda subh-ı ümmîdi kâzib olduğıdur
Sâkî bize râhat-ı revân ver
Cânsuzlara himmet eyle cân ver
Kıl mest bizi mey-i mugândan
Evvel hoş ü hurrem eyle andan
Sor kim nişedür sebât-ı âlem
Encâm-ı ferah nihâyet-i gam
Dünyâ işi i‘tibârsuzdur
Çerhün revişi karârsuzdur
Çoh kimsene genc içün çeker renc
Gayrine nasîb olur anun genc
Gör anı ki her nihâl-i ser-keş
Sudandur ü sarfın eyler âteş
Takdîredür asl-ı emr mensûb
Hoşdur bu ki tâlib ola Matlûb
Çün İbni Selâm bildi hâli
Meydân-ı murâdı gördi hâlî
Cem‘ etdi ekâbirin diyârun
A‘yânını ehl-i rûzgârun
Gönderdi nikâh içün besî mâl
Şart etdügin etdi cümle irsâl
Min zerrîn-na‘l rahş-ı tâzî
Mısrî vü Irâkî vü Hicâzî
Min câriye vü gulâm-ı zîbâ
Pîrâyeleri harîr ü dîbâ
Min nâka nebât-ı kand yüklü
Nesrîn derilü benefşe tüglü
Min tabla abîr ü anber ü müşg
Yüz yük güher-i ter ü zer-i huşg
Esbâb-ı nikâh olup revâne
Kâbîni kesildi nakd-i câna
Leylî bu cefâdan oldı âgâh
Kim buldı bahârına hazân râh
Ümmidi gözine doldı toprağ
Maksûd nihâli tökdi yaprağ
Aks-i garaz oldı sûret-i hâl
İdbâra mübeddel oldı ikbâl
Gül ister iken sataşdı hâra
Nûr ister iken dutuşdı nâra
Efgân ile mâtem etdi sûrı
Mâtem-kede mahfil-i sürûrı
Meşşâta silerdi zülf ü hâlin
Arturmağa zîb ile cemâlin
Ol âh u sirişk ile demâdem
Hâli güm ederdi zülfi derhem
Eğmezdi hilâli vesmeye baş
Gözden giderürdi sürmesin yaş
Gîsûsı çekerdi şâneden ser
Bir bâr idi gerdeninde gevher
Gözgüye keder verürdi âhı
Zulmât-ı hat istemezdi mâhı
Pâ-bûsına bulmayup hınâ dest
Kılmışdı nekâreni üni pest
İklîle ruhı ururdı âteş
Buy-i hoş ana gelürdi nâhoş
Ta‘ne tikeninden etmeyüp bâk
Gül kimi kılurdı geydüğin çâk
Her lahza kılurdı âh ü feryâd
Derdi ki elünden ey felek dâd
Senden bu midi menüm murâdum
Devrânuna bağlu i‘tikâdum
Vaslını tevakku‘ etdüğüm yâr
Bi’llâh bu değül yanılma zinhâr
Ol nakş-ı sahîfe-i vefâdur
Bu tarz-ı cerîde-i fenâdur
Ol garka-i bahr-ı zevk-i cândur
Bu mahv-ı tena‘‘um-ı cihândur
Ol hayr yolına râh-berdür
Bu başladuğı tarîk şerdür
Cânânesi içün ol diler cân
Öz cânı içün diler bu cânân
Men anunem ol menüm ezelden
Sahla bu alâkanı halelden
Ey çerh bu akd olanda muhkem
Belkim yoh idün arada sen hem
Gel terk-i tegallüb ü sitem kıl
Tanrını arada gör kerem kıl
Verme kavîye zaîf mâlin
Düşmenlere dûstlar halâlin
Mecnûnumı sanma kimseden kem
Bir merd-i reh-i belâdur ol hem
Ey İbni Selâm-ı bî-ser-encâm
Bilsen sana mekr edüpdür eyyâm
Mecnûna koyupdur ad Leylî
Eyler seni ola kim tesellî
Sen kâm-ı dil iste men belâyem
Sen genc dile men ejdehâyem
Ammâ demezem işün hatâdur
Nisbet mana gâyet-i atâdur
Kurtar meni atadan anadan
Bir gam yeğ olur iki belâdan
Derd ile kılurdu nâle vü âh
Esbâb-ı tecümmülinden ikrâh
Devrândan edüp figân ü feryâd
Bu şi‘ri ohurdı ol perî-zâd
Bu gazel Leylî dilindendür
Hilâf-ı re’yüm ile ey felek medâr etdün
Meni gül ister iken mübtelâ-yı hâr etdün
Mürûr-ı ömrde bir dönmedün murâdum ile
Döne döne mana zulm etmeği şiâr etdün
İhânetümde nedür bilmezem murâdun kim
Azîz-i âlem iken hâr ü hâk-sâr etdün
Ümîd-vâr idüm evvel ki bir neşât görem
Binâ-yı mihnetümi şimdi üstüvâr etdün
Cefâ eliyle kılup çâk perde-i sabrum
Nihân olan gamumı halka âşikâr etdün
Vefâda vermeğe cân vermedün mana mühlet
Meni bu ahd vefâsında şerm-sâr etdün
Bir özgeni mana yâr eylemekdesen gûyâ
Menümle yâr olanı özge ile yâr etdün
Meğer bilindi Fuzûlî sana felek hâli
Ki varını bu cihânun yoh i‘tîbar etdün
Tamâmî-i sühan
Ol nev‘ görenler ıztırâbın
Tezyîn ü cilâdan ictinâbın
Eylerler idi gümân ki ol zâr
Bir özge belâyadur giriftâr
Kılmışdı ol âftâbı muztar
Hecr-i peder ü firâk-ı mâder
Derlerdi hakundur ey semen-bûy
Dutmışdun atan anan ile hûy
Hâlâ ki bulardan ayrılursen
Gurbet sitem olduğın bilürsen
Efgânuna hiç men‘ yohdur
Sen kimi yanan firâka çohdur
Ammâ bu imiş çü halka âdet
Sen hem cezâ eyleme ziyâdet
Kız dâim ata evinde kalmaz
Peyveste anaya mihr salmaz
Lâzım mey-i gaflet eyleyüp nûş
Eylersen atan anan ferâmûş
Leylî bu söze kılurdı ikrâr
Demezdi bir özge mihnetüm var
Görmezdi özine anı lâyık
Kim ta‘ne ede ana halâyık
Kız her niçe olsa yâra tâlib
Elbette gerek hayâsı gâlib
El ta‘nesi ile hâh ü nâ-hâh
Teklîfe düşüp bezendi ol mâh
Bir ehl-i hayâ min ehl-i ibrâm
İsyân ile olmaz iş ser-encâm
Ol zîver ü zeyne zib ü zînet
Bir şekl ile verdi zîb-i sûret
Kim anı görende derdi gerdûn
İnsâf kemâl-i sabr-ı Mecnûn
Pîrâyesüz idi ol meh âfet
Pîrâyeden arturup letâfet
Bir hadde erişdi âftâbı
Kim oldı nikâbı hüsni tâbı
Çün dutdı arûs-ı halvet-i şâm
Temkîn ile halvetinde ârâm
Zulmât ziyâya oldı gâlib
Yandurdı meşâilin kevâkib
Encüm güheri olup şeb-efrûz
Kıldı şeb-i târı gayret-i rûz
Gül-çehre sanemler oldılar cem‘
Her bir sanemün elinde bir şem‘
Resm-i tarab etdiler müretteb
Beş yüz büt-i gül-ruh ü şeker-leb
Yüz gonca dehenlü mâh-pâre
Gül suyı seperdi reh-güzâra
Yüz gül-ruh elinde micmer-i ûd
Eylerdi havânı anber-âlûd
Yüz mâh-likâ olup gınâ- saz
Koşmışdı sadâ-yı sâza âvâz
Yüz nergis-i mest gezdürüp câm
Ahbâba verürdi câm-ı gül-fâm
Yüz gül başı üzre yüz tabak zer
Olmışdı nisâr içün mukarrer
Bir taht-ı revân içinde Leylî
Ne şevket ü ne şükûha meyli
Her lahza figân ü âh ederdi
Ser-geşte vü muztarib gederdi
Endîşe-i zevk u ayşden pâk
Seyl içre sağın gederdi hâşâk
Çün yetdi harem-serâya ol mâh
Dağıldı olan refîk ü hem-râh
Gül halveti oldı sahn-ı gül-zâr
Dûr oldı bisâtdan has ü hâr
Baht İbni Selâmı etdi âgâh
Kim oldı sana müsellem ol mâh
Ol tâlib-i gevher-i yegâne
Gevher hevesiyle girdi kâna
Ne gördi nikâb içinde bir nûr
Gözden ruh-i dil-fürûzı mestûr
Germ oldı mahabbetün merâkı
Deprendi visâle iştiyâkı
El urdı ki aça ol nikâbı
Ref‘ eyleye ortadan hicâbı
Leylî dedi ey harîf-i kâbil
Sensen ser ü server-i kabâil
Evsâfun eşitmişem ziyâde
Kâmilsen edebde vü hayâda
Mâ‘lûm edübem ki Kâf-tâ-Kâf
İnsâfuna el verüpdür insâf
Men kim değülem ganî fakîrem
Mihmân demeyem sana esîrem
Zulm eylemek etme bir esîre
İzhâr-ı terahhum et fakîre
<end>

<start>
Gör cân ü tenümde ıztırâbum
Sor hâl-i dilüm eşit cevâbum
Men mektebe getdüğüm zamânlar
Hıfz-ı sebak etdüğüm zamânlar
Bir şahs mana görindi nâgâh
Oldum perî olduğından âgâh
Cinnîler içinde ol perî-zâd
Ülfet menüm ile kıldı bünyâd
Her lahza durur mana berâber
Der kim benî Âdem etme hem-ser
Yohsa kılurem deminde fânî
Bir darb ile hem seni hem anı
Çok mekr kılındı oldı tedbîr
Boynumdan alınmadı bu zencîr
Def‘ olmadı bu beliyye hergiz
Hem ata hem ana oldı âciz
Çün bulmadı kimse çâre-i kâr
Menden ata ana oldı bîzâr
Şeydâlığum oldı âleme fâş
Nefret kılur oldı yâr u yoldaş
Sen hem ki bizüm diyâra yetdün
Elbette bu kıssanı eşitdün
Hâlâ ki senünle düşdi bâzâr
Oldun dür-i akdüme hırîdar
Karşumda hem ol perî durupdur
Gayret kılıcına el urupdur
Terk et ki bu vasl bîm-i cândur
Hem özüne hem mana ziyândır
Bir niçe zaman tahammül eyle
Dermân iste tevekkül eyle
Ola ki müyesser ola maksûd
Senden açıla bu bâb-ı mesdûd
Kat‘ ola zebân-ı ta‘n-ı düşmen
Hem sen yetesen murâda hem men
Ol sâde-zamîr ona inandı
Cinnî haberin sahîh sandı
Vehm etdi ki olsa yâra vâsıl
Noksân ola ömr ü câha hâsıl
Cânâne yolında ömr ü câhı
Ol nâkısun oldı sedd-i râhı
Bir resm-i kadîmdür cihânda
Sûd isteyen istemek ziyân da
Cânân dileyen cefâya dözmek
Genc isteyen ejdehâya dözmek
Aşk ehli mahabbet etse izhâr
Evvel anı imtihân eder yâr
Ger görse anun cefâya sabrın
Kesrinün eder tamâm cebrin
V’er görmese cevre ihtimâlin
Salmaz ana sâye-i visâlin
Çün İbni Selâma bîm-i noksân
Ol vaslda rûzî etdi hicrân
Meyl etmedi mutlak ol nigâra
Hergiz ana kılmadı nezâre
Tedbîr-i ilâca durdı kâim
Derdine devâ sorardı dâim
Her handa görürdü ehl-i teshîr
Dîvânesine dilerdi zencîr
Bu Zeyd-i vefâ-dârun Mecnûna haber getürdüğidür ve İbn-i Selâm ile Leylînün peyvendi müjdesinin yetürdüğidür
Sâhib-haber-i efsâne-perdâz
Bu tarz ile kıldı kıssa âğâz
Kim var idi bir nedîm-i nâdir
Zeyd adlu vefâ-yı ahde kâdir
Meşhûr idi fazlı vü kemâli
Ma‘rûf idi hüsni vü cemâli
Olmışdı esîr bir nigâra
Büt zîblü Zeynep adlu yâra
Çekmişdi mahabbetün cefâsın
Görmişdi melâmetün belâsın
Ol âşık-ı müst-mend ü mahzûn
Eylerdi hemîşe meyl-i Mecnûn
Söylerdi ana kemâl-i aşkın
Üstâdına gösterürdi meşkın
Leylî ere getdüğinden ol zâr
Tahkîk ile oldı çün haberdâr
Mecnûna özin yetürdi fi’l-hâl
Reng-i ruh-i zerdi eşkden âl
Dolmış gözi peykeri bozılmış
Nutkında tekellümi dutılmış
Mecnûn dedi ey vefâlu yârum
Gam merhalesinde gam-güsârum
Âdetçe görinmez ihtilâtun
Her günkiye benzemez neşâtun
N’oldı sana beyle zâr olupsen
Bî-tâkat ü bî-karâr olupsen
Akrebde idi meğer bugün mâh
K’etdün bu yana azîmet-i râh
Handan bu küdûret oldı hâsıl
N’oldı sebeb-i melâmet-i dil
Zeyd ol has-i huşke urdı âteş
Sûz ile dedi ki ey belâ-keş
Dün ahter-i bahtun oldı tîre
Devrân sitem etdi sen fakîre
Yâr İbni Selâma rûzî oldı
Rûzî sana derd ü sûzî oldı
Yâr özgeye oldı şem‘-i mahfil
Kaldı sana tâb-ı âteş-i dil
Ağyâr ile yâr oldı Leylî
Var imdi sen andan ol tesellî
Zâyi‘ senün ol figân ü âhun
Sûz-i şeb ü âh-ı subh-gâhun
Mecnûn ki haberden oldı âgâh
Gerdûna yetürdi şu‘le-i âh
Vahşîler içinde ol giriftâr
Bir derd ile kıldı nâle-i zâr
K’efgâna getürdi mâr ü mûrı
Ağlatdı vuhûşı vü tuyûrı
Hâme kimi yaş töküp demâdem
Nâme kimi kâmetini kılup ham
Yazdı aluben eline hâme
Dildârına bir itâb-nâme
Bu Mecnûnun Leylîye nâme-i itâb-âmîzidür ve Peygâm-ı şikâyet-engîzidür
Dibâce-i nâme nâm-ı Ma‘bûd
Kayyûm ü Kadîm ü Hayy ü Mevcûd
Ol perde-keş-i hicâb-ı esrâr
Kim âlemi yohdan eyledi var
Gün gözgüsin eyleyen mücellâ
Dün turrasın eyleyen mutarrâ
Çün bir niçe hamd tohmın ekdi
Derd-i dilini beyâna çekdi
Kim bu mütehammil-i belâdan
Ser-geşte vü zâr ü mübtelâdan
Bir nâme ki mahz-ı derd ü gamdur
İzhâr-ı şikâyet-i sitemdür
Ol dilbere kim vefâsı yohdur
Âşıklarına cefâsı çohdur
Ey ahde vefâsı olmayan yâr
Ağyâruma gül olan mana hâr
N’oldı sana nakz-ı ahd kıldun
Sındurmağa ahdi cehd kıldun
Tenhâlığa mı getürmedün tâb
Kim eyledün ârzû-yı hem-hâb
Târ oldı mı olduğun nişîmen
Kim eyledün anda şem‘ rûşen
İncitdi mi derd-i dil mizâcun
Kim oldı tabîbe ihtiyâcun
Pejmürde mi oldı serv-i dil-cû
Kim cehd ile vermek istedün su
Bed-hâh mı etdi kasd-ı gül-zâr
Kim beyle urıldı rahneye hâr
Ne bîm ile hıfz-ı gevher etdün
Kim beste-i akd-i şevher etdün
Mûcib ne idi meni unutdun
Terküm kılup özge yâr dutdun
Her lahza olup güvâh-ı hâlüm
Hâk-i derüne sirişk-i âlüm
Mutlak güzer eylemez mi oldı
Menden haber eylemez mi oldı
Âyâ ne idi bu bî-vefâlığ
Bigâneler ile âşinâlığ
Çekdün yeni yârunı kenâra
Ruhsat mıdur imdi eski yâra
Menden idi mihmet ü melâlün
Hoş oldı ola anunla hâlün
Men ahd-i vefâya aldanurdum
Ahdünde vefâ ola sanurdım
Bilmezdüm ola zaîf râyun
Noksânı ola tamâm ayun
Güftârun ola menümle dâim
Gönlün ola özge ile kâim
Zâhirde menümle olasen yâr
Bâtında dutasen özge dildâr
Senden men olam cihânda bed-nâm
Bir nâm ü nişânı yoh ala kâm
Ma‘zûrsen ey nigâr ma‘zûr
Bu devr iledür zemâne meşhûr
Gül goncalığında hâr ilendür
Açılsa bir özge yâr ilendür
Aslında tiken çeker azâbın
Faslında hakîm alur gül-âbın
Ey ârzu-yi dil-i figârum
Kahrı çoh ü mihri az nigârum
Ey adı olan vefâda mezkûr
Cismümdeki cân gözümdeki nûr
Sevdâ-yı dimâğumun ilâcı
Bâzâr-ı cünûnumun revâcı
Sen mihr-cemâl ü meh-cebînsen
Gâyetde latîf ü nâzenînsen
Men hâr-mizâc ü hâk-hûyem
Bes tünd-zebân ü tîre-rûyem
Sen hâl diliyle eyleyüp âr
Dersen ki sana ne nisbetüm var
Men hem sana söylerem muvafık
Kim men sana sen mana ne lâyık
Men hod olubem hayâle kâni‘
Sen lâyıkun istesen ne mâni‘
Ammâ men ü senden özge çohdur
Kim sözleri bizden özge yohdur
Gördükde men eyleyen vefânı
Bildikde sen eyleyen cefânı
Âyâ kime bî-vefâ diyerler
Kimün işini hatâ deyerler
Yahşi midür eylemek yaman ad
Kim kılmaya kimse hayr ile yâd
Sen gerçi dutup hilâf-ı âdet
Bir özgeye bağladun irâdet
Çohdur sana men kimi ciğer-hûn
Her kime ki bahdun oldı mecnûn
Men kim keseyüm derin selâmı
Senden çekeyüm bu intikâmı
Dutmak dilerem senün kimi yâr
Ammâ aceb er senün kimi var
<end>

<start>
Peyvendüni gayr ile eşitdüm
Bi’llâh ki besî teaccüb etdüm
Ey çeşme-i âb-ı zindegânî
Sen cânum içindesen nihânî
Bir lahza gözümden olmadun dûr
Vaslun niçe oldı gayre makdûr
Ger İbni Selâma nûr-ı Leylî
Bir vech ile eylemiş tecellî
Leylîden olan hayâli görmiş
Öz vâhimesiyle ayş sürmiş
Leylî demesün mana karîndür
Kim ana hayâli hem-nişîndür
Mecnûndan eder mi ol cüdâlığ
Kim gayr ile ede âşinâlığ
Ey gevher-i tâc ü tâc-ı târek
Maksûduna yetdüğün mübârek
Ashâb yığup tarab kılup şâd
Bu hayr işi eyeleyende bünyâd
Çoh zevk ile çekdüm intizârı
Kim yâd edesen men-i figârı
Sen hod demedün ki bir kulum var
Boynında tarîk ile yolum var
Ger sandun ise ki pür-huzûrem
Şâyeste-i servet-i sürûrem
Şart idi mana hem etmek i‘lâm
Tâ men hem alam bu bezmden kâm
Li’llâhi’l-hamd elüm değül dar
Cân kimi nukûda kudretüm var
V’er sandun ise ki nâ-tüvânem
Âzürde-i mihnet-i cihânem
Hem şart idi özr kılmak irsâl
Etmek meni bir söz ile hoş-hâl
Ne beyle edüp ne eyle ey gül
Yahşi midür eylemek tegâfül
Ey cânum içinde câna düşmen
Her niçe ki düşmenem sana men
Âyîn-i kadîmüni unutma
Min yâr dut özge hûy dutma
Gayr ile olanda şâd ü hurrem
Takrîb ile yâd kıl bizi hem
Nakş et bu murabbaı harîre
Gör anı getür bizi zamîre
Bu murâbba‘ Mecnûn dilindendür
Gayr ile her dem nedür seyr-i gülistân etdüğün
Bezm edüp halvet kılup yüz lutf u ihsân etdüğün
Ahd bünyadın mürüvvetdür mi vîrân etdüğün
Hanı ey zâlim bizümle ahd ü peymân etdüğün
Lahza lahza müddeî pendin dür-i gûş eyledün
Kana kana gayr câm-ı şevkini nûş eyledün
Vara vara ahd ü peymânı ferâmûş eyledün
Hanı ey zâlim bizümle ahd ü peymân etdüğüm
Gayre salup mihrüni bizden savutdun âkıbet
Terk-i mihr etdün tarîk-i zulm dutdun âkıbet
Ahdler peymânlar etmişdün unuttun âkıbet
Hanı ey zâlim bizümle ahd ü peymân etdüğüm
Cürmümüz n’oldı ki bizden eyledün bîzârlığ
Biz gamun çekdük sen etdün özgeye gam-hârlığ
Sizde âdet bu mıdur beyle olur mı yârlığ
Hanı ey zâlim bizümle ahd ü peymân etdügün
Çerh tek bed-mihrliğ resmini bünyâd eyledün
Yahşi adun var iken döndün yaman ad eyledün
Döne döne bizi gam-nâk özgeni şâd eyledün
Hanı ey zâlim bizümle ahd ü peymân etdüğün
Gönlümüz min-ba‘d zülfünçün perîşân olmasun
Bağrumuz la‘lün hevâsiyle dahi kan olmasun
Bî-vefâsen çeşmümüz yâdunla giryân olmasun
Hanı ey zâlim bizümle ahd ü peymân etdüğün
Va‘de-i vasl ile aldun sabrumuz ârâmumuz
Olmadı her gün visâlünden müyesser kâmumuz
Geçdi hecr ile Fuzûlîden beter eyyâmumuz
Hanı ey zâlim bizümle ahd ü peymân etdüğün
Tamâmî-i sühan
Pâyâna çü yetdi sa‘y-i hâme
Teslîm olındı Zeyde nâme
Mektûb ile Zeyd olup sebük-per
Azm eyledi eyle kim kebûter
Çün yetdi nigâr olan diyâra
Mekr ile visâle kıldı çâre
Efsûn ile urdı sihrden dem
Tâ İbni Selâma oldı hem-dem
Leylînün eşitdi vasf-ı hâlin
Keyfiyyet-i mihnet ü melâlin
Dedi bilürem nedür devâsı
Uş yazılu mendedür duâsı
Bağlandı anun sözine ihlâs
Halvet-geh-i kurbe kıldılar hâs
Çün Leylîye zeyd oldı vâsıl
Maksûdını etdi baht hâsıl
Bir dem oturup gelüp kıyâma
El urdı revân çıhardı nâme
Ta‘vîz dedi vü kıldı ta‘zîm
Evvel öpüp andan etdi teslîm
Çün nâmeni aldı Leylî-i zâr
Ol nâmeden aldı bûy-ı dildâr
Bildi ki bir özge kayddür bu
Ne nüsha-i Amr ü Zeyddür bu
Ol feyzi bilüp özine ikbâl
Göz merdümine yetürdi fi’l-hâl
Çün nâmeye kıldı bir nezâre
Cân kisvetin etdi pâre pâre
Kim dür ala bahr-ı çeşm-i terden
Lâ‘l ala hizâne-i ciğerden
Ol nâmenün eyleye nisârın
Efzûn ohıdı bildi mazmûn
Fehm etdi maâni vü ibâret
Bildi neyedür olan işâret
Cânına kılup itâb te’sîr
Ol nâme cevâbın etdi tahrîr
Bu Leylînün Mecnûna peygâm-ı cevâbıdur Ve özr ü itâbıdur
Bu tarz ile oldı kilki cârî
Kim evvel-i nâme nâm-ı Bârî
Mi‘mâr-ı binâ-yı akd ü peyvend
Vehhâb-ı atâ-yı mâl ü ferzend
İzhâr-ı vücûd eden ademden
İcâd-ı hudûs eden kıdemden
Meşşâta-i şâhed-i zemâne
Sultân-ı bülend-âsitâne
Bu nâme ki bir figârdandur
Ya‘nî men-i bî-karârdandur
Bir sâhib-i izz ü i‘tibâra
Ya‘nî Mecnûn-i dil-figâra
Ey hâk-bisât ü hâr-bister
Kâm-ı dil-i teng ü dîde-i ter
Her ta‘ne ki eylesen revâdur
Senden hacîlem yüzüm karadur
Besdür mana çekdüğüm hacâlet
Şermendeliğümdeki melâlet
Çün mu‘terifem ki var günâhum
Öz lutfun eyle özr-hâhum
Men gevherem özgeler hırîdâr
Mende değül ihityâr-ı bâzâr
Devrân ki meni mezâda saldı
Bilmem kim idi satan kim aldı
Olsaydı menüm bir ihtiyârum
Olmaz idi senden özge yârum
Ger töhmete olmışem giriftâr
İkrâh ile menden olma bîzâr
Bir dür değülem ki ola hakkâk
Aldukda tasarrufumda çâlâk
Ger İbni Selâma dil-fürûzem
Şem‘-i şeb ü âftâb-ı rûzem
Kâni‘dür ırağdan ala bir nûr
Men andan ü menden ola ol dûr
Dûr olsa görür fürûg ü tâbum
Oldukda yahın çeker azâbum
Fikr etme ki men neşât-mendem
Bir dâm-ı gam içre pây-bendem
Ne zehre-i seyr-i kûçe vü kûy
Ne tâb-ı tapance-i ser ü rûy
Gâhî heves eylesem figâna
Evvel ana isterem behâne
Ya ata vü ane eylerem yâd
Ya sohbet-i hem-nişîn ü hem-zâd
Ger rahtımı etmek eylesem çâk
Hayyâtına olurem gazab-nâk
Kim aybludur bu dâmen ü ceyb
Cehd eyle ki zâhir olmaya ayb
Gâhî taleb eylesem visâlün
Bilmek dilesem ki n’oldı hâlün
Bir çeşme yana olup revâne
Gasl-i beden eylerem behâne
Tenhâ olurem orada üryân
Mûy-ı serüm eylerem perîşân
Âyîneye eylerem nigâhı
Hâlün görürem senün ke-mâhî
Boynunda yoh özge tavkdan bâr
La‘lümde bulınmaz özge güftâr
Boynum kolunı diler havâdan
La‘lüm lebüni sorar sabâdan
Cândan gamun içre nâ-ümîdem
Şemşîr-i cefâ ile şehîdem
Kanlu kefenümdür al perde
Men gûrdaem sağınma erde
Gel şem‘-i mezârum eyle âhun
Zîb-i lahd et gubâr-ı râhun
Men bülbül-i bâğ-ı firkatem zâr
Ammâ kafes içreem giriftâr
Bilmem bu kafesde n’ola hâlüm
Sındurdı belâ per ile bâlüm
Bir vahşî ile ger etmişem hû
Müstevcib-i serzeniş değül bu
Vâhşîler imiş senünle hem-dem
Hem-reng olubem senünle men hem
Ey âşık-ı müst-mend ü mehcûr
Dutgıl men-i müst-mendi ma‘zûr
Sabr et niçe gün ki ola gerdûn
Bu günleri eyleye diğer-gûn
Ancak özüni nizâr sanma
Ser-geşte-i rûzgâr sanma
Bu şi‘ri ger ohısan demâdem
Ma‘lûmun olur menüm gamum hem
Bu murabba‘ Leylî dilindendür
Girîbân oldı rüsvâlığ eliyle çâk dâmen hem
Mana rüsvâlığunda dûst hem ta‘n etdi düşmen hem
Reh-i aşk içre cân kıldum giriftâr-ı belâ ten hem
Bu yetmez mi ki bir derd arturursen derdüme sen hem
Eğer dutsam gamum elden nihân sabr u karârum yoh
Ve ger şerh-i gam-ı pinhânum etsem gam-güsârum yoh
Esîr-i bend ü zindânem elümde ihtiyârum yoh
Bu yetmez mi ki bir derd arturursen derdüme sen hem
Olupdur eşk-i hûn-âb ile gül-gûn çehre-i zerdüm
Yanupdur âteş-i hicrâna cân-ı derd-perverdüm
<end>

<start>
Cefâ-yı çerh-i kec-reftâr elinden var min derdüm
Bu yetmez mi ki bir derd arturursen derdüme sen hem
Gehî şevk-i visâl ü geh belâ-yı hecr ile zârem
Özüm hem bilmezem derdüm nedür men niçe bîmârem
Gam-ı aşk içre min dermân yoh derde giriftârem
Bu yetmez mi ki bir derd arturursen derdüme sen hem
Cüdâ senden belâ vü derd-i hicrân ile dutdum hû
Kılur her dem mana bî-dâd derd ayru belâ ayru
Belâ vü derde düşdüm rûzgârum beyle hâlüm bu
Bu yetmez mi ki bir derd arturursen derdüme sen hem
Tabîb-i akla çoh izhâr kıldum derd-i pinhânı
Men-i bîmâra kat‘â olmadı bir sıhhat imkânı
Ezelden var min derdüm yohdur hîç dermânı
Bu yetmez mi ki bir derd arturursen derdüme sen hem
Fuzûlî her zaman bir ta‘n ile bağrum kılursen kan
Aceb bilmez misen aşkdan geçmek değül âsân
Bilürsen düşmişem bir derde kim yohdur ana dermân
Bu yetmez mi ki bir derd arturursen derdüme sen hem
Tamâmî-i sühan
Yazıldı çü nâmeye gam-ı dil
Zeyde dedi ey hakîm-i kâmil
Ta‘vîzün ile hoş oldı hâlüm
Zâil oluben gam ü melâlüm
Hattun mana nüsha-i şifâdur
Ta‘vîzün eser kılur duâdur
Her gün gel yaz beyle ta‘vîz
Tâ sıhhate bulmak ola ümmîz
Bir yazılu nüsha var mende
Bi’llâh bile al anı gedende
Gerçi bilürem anı ki hatdur
Bilmen ki sahîh ya galatdur
Ağlâtına ver kemâl-i îzâh
Ger var ise sehvi eyle ıslâh
Takrîb ile verdi Zeyde mektûb
Beyle gerek ehl-i akla üslûp
Mecnûna çü nâme oldı vâsıl
Dür gördi akîkine mukâbil
Mefhûmdan etdi kesb-i maksûd
Leylî tarafından oldı hoşnûd
Bu Mecnûnı atâsı sahrâda bulduğıdur ve Nasîhatle ıslâhından âciz olduğıdur
Tahrîr kılanda ehl-i inşâ
Beyle bu misâle çekdi tuğrâ
Kim gussa-i dehr mübtelâsı
Mecnûn-ı şikestenün atası
Kalmışdı melâlet içre dün gün
Ne güni gün idi ne düni dün
Getmişdi elinden ihtiyârı
Gündüz sabrı gece karârı
Kılmazdı tereddüdinde taksîr
Bulmazdı bu derde hîç tedbîr
Bir gün anı etdiler haberdâr
K’ey pîr-i şikeste-i dil-efgâr
Dün Leylî atası ol siyeh-dil
Ol mün‘im-i sifle pîr-i câhil
Ser-hayli yanında dâd ederdi
Mecnûn-ı hazîni yâd ederdi
Kim bu delü hükme olmayıp râm
Halka bizi eyler oldı bed-nâm
Peyveste yeter bize belâsı
Nevfel gazabından et kıyâsı
Çün mahz-ı şer oldı zât-ı ef‘î
Vâcib görinür müdâm def‘i
Her niçe ki tende cânı vardur
Nâmûsumuza ziyânı vardur
Nâmûs bizüm değül senündür
Def‘ eyleye gör ki düşmenündür
Çünkim zararında gördiler nef‘
Azm eylediler ki edeler def‘
Yâdun değül eyle oğlunı yâd
Kıl çâre ki düşmen olmaya şâd
Ol pîr düşüp min ıztırâba
Nâ-çâr özin verüp azâba
Sahrâlara dutdı seyl tek rû
Cehd ile yöğürdi gezdi her sû
Menzil menzil sirişki kanın
Rehber kılup istedi nişânın
Çün geceye gündüz oldı tağyîr
Oldı gece zulmeti cihân-gîr
Ref‘ oldı alâme-i menâzil
Ol pîre tereddüd oldı müşkil
Ser-geşte gezerken isteyüp râh
Bir şu‘le ana görindi nâgâh
Ol pîrün olup delîl-i râhı
Rûz etdi ol od şeb-i siyâhı
Sandı odı yanduran Arâbdur
Hayl ü haşem ol oda sebebdür
Pervâne kimi yüz urdı nâra
Çün yetdi ve eyledi nezâre
Gördi ki bu şu‘le bir nefesdür
Ne şu‘le-i cirm-i hâr ü hasdür
Mecnûndur bu ki âh-ı ser-keş
Çekmiş urmış cihâna âteş
Kat‘-ı nazar eylemiş cihândan
Geçmiş ser ü çeşm ü cism ü cândan
Ne mülk ne mâl cüst ü cûsı
Ne ata ne ana ârzûsı
Getmiş yele berg-i i‘tibârı
Ol kalmış ü merg intizârı
Ol pîr çü gördi oğlı hâlin
Tökdi ruh-i zerde eşk-i âlin
Yanında oturdı zâr ü gam-nâk
El urdı ki çehresin ede pâk
Ol şîfte açdı çeşm-i pür-nem
Kimsen dedi ey menümle hem-dem
Ger elçi isen yetür peyâmun
Ver müjdesin ol meh-i tamâmun
V’er yolcu isen oturma gâfil
Azm eyle gözet bir özge menzil
Ol pîr tazarru‘ etdi âğâz
K’ey nakd-i hayâta kîse-perdâz
Men dürcem ü sen dür-i şeb-efrûz
Ya‘nî atanem men-i seyeh-rûz
Ey hâsıl-ı mezra‘-ı vücûdum
V’ey ömr ticâretinde sûdum
Ey cevher-i cânumun behâsı
V’ey dîde-i bahtumun ziyâsı
Derdüm olasen menüm penâhum
Fahrum şerefüm ümîd-gâhum
Menden bu serîr olanda hâlî
Sen olasen ehl-i mülke vâlî
Halk ede seni görende yâdum
Bâkî senün ile ola adum
Ger tıflığunda mest bî-bâk
Sahrâya düşüp yahan kılup çâk
Oldun reh-i aşk içinde meşhûr
Ma‘zûr idün ol zamanda ma‘zûr
Her vaktdedür bir emr gâlib
Her ahddedür bir iş münâsib
Nev-reslere aşk bir hünerdür
Ser-hadd-i kemâle râh-berdür
Hâlâ ki makâm-ı akl buldun
Tahsîl-i kemâle kâbil oldun
Senden ne revâ bu mâcerâlar
Sermâye-i ayb olan sadâlar
Ger gâfil idün ol imdi âkil
Sahrâlara düşme gezme gâfil
Vahşîler ile nedür bu birliğ
İnsân ile hoş değül mi dirliğ
Gör vahş ile vahş tayr ile tayr
Hem-cins ile hoşdur eylemek seyr
Rahm et men-i zâr ü nâ-murâda
Koyma bu meşakkat ü belâda
Kâfûr veş oldı müşg-i nâbum
Bu subhda sensen âftâbum
Olmak elifüm karîne-i dâl
Meylüm sana olmağınadur dâl
Devrân sitemiyle câna yetdüm
Men özge diyâr azmin etdüm
Gel tapşurayum sana makâmum
Zabt eyle bisât-ı ihtirâmum
Ne sûd hemîşe mestliğden
Ne fâide büt-perestliğden
Ey mest kemâl-i hiddetünden
Yohdur haberün kabâhatünden
Ol lahza ki hûşyâr olursen
Elbette ki şerm-sâr olursen
Ey bütkedeler sanem-peresti
Çün ref‘ ola bu hicâb-ı mestî
Mezmûm olup etdüğüm bu hâlet
Elbette sana verür hacâlet
Bir dilbere ver gönül ki dâim
Bünyâd-ı sebâtı ola kâim
Ger olsa yolında bu cihân hâk
Dâmânı ola gubârdan pâk
Sen saydı olan huceste şehbâz
Her lahza kılur bir elde pervâz
Geh Nevfeledür mutî‘-i fermân
Geh İbni Selâma mûnis-i cân
Sen beyle belâlara giriftâr
Ol eyle çerâğ-ı bezm-i ağyâr
Şerm eyle bu aşk-bâzlığdan
Bî-fâide cân-güdâzlığdan
Yohdur çü bekâsı rûzgârun
Farz eyle ki oldı yâr yârun
Vasl etme anunla kim bilürsen
Bir gün olur ondan ayrılursen
Terk eyle bu herze herze seyri
Yâd eyle İlâhı anma gayri
Kim nefse meâd ü merca‘ oldur
Kat‘ et ana söz ki makta‘ oldur
Hak sun‘ına dehr kâr-gehdür
Munda amel etmemek günehdür
Her kime gerek gelen mahalde
Bu kâr-geh içre bir amelde
Her kim ne amel kılursa bünyâd
Müzdini verür amelce Üstâd
Ey kâr-geh-i cihâna dâhil
Sen hem amel eyle olma kâhil
Vakt oldı sefer kılam cihândan
Âvâre olam bu hâk-dândan
Vakt oldı verem fenâya tahtum
Kadr ile çekem bekâya rahtum
Gel yanuma eyle fikr hâlüm
Bîgâneye verme mülk ü mâlüm
Çoh genc yığınca çekmişem renc
Koyma ki nasîb-i gayr ola genc
Aşkun bilürem ki beyle kalmaz
Dâim seni gam bu hâle salmaz
Bahtun uyananda bu yuhudan
Hırsun yorulanda cüst ü cûdan
Korhum bu ki özge ola hâlüm
Dünyâda ne men kalam ne mâlüm
<end>

<start>
Bî-kesliğ olup sana mukarrer
Bî-kes olasan müdâm ü bî-zer
Âkil kişi dûr-bîn gerekdür
Dünyâya ümîd bir direkdür
Çün pendi düketdi ol hıred-mend
Mecnûna tefâvüt etdi ol pend
Devletlü sözine oldı mâil
Bir fikr etdi ki ola âkil
Kat‘ ede selâsil-i cünûnı
Sevdâsınun olmaya zebûnı
Terk eyleye ârzû-yı dildâr
Aşka dahi olmaya giriftâr
Ammâ yine aşk şehriyârı
Fermânına çekdi ol figârı
K’ey varı menüm olan cihânda
Nen var senün bu cism ü cânda
Câna tama‘ etme kim menümdür
Terk eyle teni ki meskenümdür
Menden geç ü cân ü tenden ayrıl
Koy varlığunı özünle sen bil
Gül-bün kimi kanı cûşa geldi
Bülbül sıfatı hurûşa geldi
K’ey ayn-ı salâh olan beyânı
Va‘zı mana âfiyet nişânı
Men hem muna kâilem ki pendün
Mazmûn-ı kelâm-ı sûd-mendün
Nisbet mana hayrdür değül şer
Ger olsa eşitmeği müyesser
Gerçi sözüne kulağ dutdum
Ne sûd eşitdüm ü unutdum
Sen deme ki dut haber sözümden
Kim yoh haberüm menüm özümden
Aşk aldı derûnum ü bîrûnum
Getdi yele sabrum ü sükûnum
Men akla teveccüh eylerem çoh
Sevdâ yolumı duta ki yoh yoh
Sen handan ü terk-i aşk handan
Aşk-ı ezelî çıhar mı cândan
Halkun sitemiyle câna yetdüm
Terk eyle meni ki terkün etdüm
Lutf eyle zaman zaman verüp pend
Islâhuma olma ârzû-mend
Artar elemüm bu mâcerâdan
Âteş kimi cünbiş-i hevâdan
Bir şîşe ki oldı pâre pâre
Peyvendine hîç var mı çâre
Teklîfümi kılma hânümâna
Gör sür‘at-i gerdiş-i zemâne
Çün sen hem anı koyup gedersen
Anda meni iledüp n’edersen
Ancak mana arz-ı mülk ü mâl et
Oğlunı özün kimi hayâl et
Farz eyle ki mâle oldı vâlî
Getdi yine gayre koydı mâli
Ol kişver-i aşk pâdişâhı
Ol evc-i belâ vü derd mâhı
Özr ile kılurdı eyleyüp âh
Babasına şerh-i gam ki nâgâh
Lerzân oluben ten-i hazîni
Kan doldı kolından âstîni
Elverdi atasına tehayyür
Mecnûn dedi eyleme tefekkür
Fasd eyledi ol büt-i perî-zâd
Nîş urdı anun kolına fessâd
Ol zahm eseri görindi mende
Biz bir rûhuz iki bedende
Bizde ikilik nişânı yohdur
Her bir tenün özge cânı yohdur
Sağınma ki oldur menem men
Bir cân ile zindedür iki ten
Hurrem olurem ol olsa hurrem
Gam yetse ana mana yeter gam
Ol pîr çü vâkıf oldı hâle
İnsâf getirdü ol kemâle
Bildi ki değül bu nakş bâtıl
Olmaz hiyel ile aşk zâil
Min-ba‘d nasîhat etmez oldı
Ta‘n ile fazîhat etmez oldı
Terk etdi tarîka-i nizâın
Nevmîd olup eyledi vedâın
Bu Mecnûn atasınun terk-i nizâ‘ etdüğidür ve Nâ-çâr hasretle vedâ‘ etdüğidür
K’ey rişte-i gevher-i murâdum
Âyîne-i hüsn-i i‘tikâdum
Bir lahza bana terahhum eyle
Güftârum eşit tekellüm eyle
Pervâ-yı men-i şikeste-hâl et
Azm-i sefer eyledüm halâl et
Nâ-hoş sana menden idi ahvâl
Men getmelü oldum imdi hoş kal
Zinhâr şikâyet etme menden
İnciklü hikâyet etme menden
Dirlikde çün senden almadum kâm
Tevsenliğe düşdün olmadun râm
Budur keremünden iltimâsum
Kim dutasen öldüğümde yasum
Her lahza edüp figân ü zârî
Toprağuma edesen güzârı
Teklîf-i neşât ü ayş kılman
Kim sen deyesen bu resmi bilmen
Feryâd ü figândur asl-ı mâtem
Sen hod bu revişdesen müsellem
Öz âdetün ile nâle eyle
Ecrini mana havâle eyle
Budur garazum ki dûst düşmen
Üstümde durup kılanda şîven
Bî-kesliğüm olmaya mana âr
Ma‘lûm edeler ki vârisüm var
Çün kıldı vasiyyet ol perîşân
Döndi eve geldi zâr ü giryân
Derd ü elem etdi anı rencûr
Kalmadı hayâtı şem‘ine nûr
Derdine bulınmaz oldı dermân
Mecnûn dedi verdi âkıbet cân
Dünyâya ümîd dutmak olmaz
Hergiz ölümi unutmak olmaz
Hoş hâne-i ayşdür bu âlem
Derdâ ki değül esâsı muhkem
Bu Mecnûnun atasınun vefâtından haberdâr olduğıdur ve Mezârına yol bulduğıdur
Sâkî mey-i lâle-fâm yoh mı
Dözmen bu humâra câm yoh mı
Öldürdi meni gam-ı nihânî
Yohdur mı şarâb-ı ergavânî
Gam def‘ine durma eyle tedbîr
Elden geleni gel etme taksîr
Dünyâ ki nigâr-ı dil-rübâdur
Zinhâr sağınma bî-vefâdur
Sen gerçi olupsen ana meftûn
Oldur talebünde senden efzûn
Sensen ana cehl ile taleb-kâr
Oldur sana ilm ile hevâ-dâr
Her niçe ki ana mihmânsen
Ayş ü tarab ile kâm-rânsen
Andan sefer ihtiyâr edende
Kurb-i Haka yüz dutup gedende
Göz sürmesi eyleyüp gubârun
Tâ mahşer ola nigâh-dârun
Yolunda özin verür fenâya
Sahlar seni tapşurur bekâya
Her kim ki bu nüktedendür âgâh
Devrân-ı felekden etmez ikrâh
Hem dirlikde azâbı olmaz
Hem mevtden ictinâbı olmaz
Bir gün ahıdup sirişk-i gül-gûn
Necd üzre oturmış idi Mecnûn
Min ta‘n ile bir cefâcı sayyâd
Ol zâra yetişdi kıldı feryâd
K’ey ârdan el içinde ârî
V’ey nâkıs olan ıyâr-ı ârı
Yoh sende nişân-ı nâm ü nâmûs
Efsûs ki ârsuzsen efsûs
İnsâf değül sitemde isrâf
İnsâfsuz olduğuna insâf
Dirlikde atanı etmedün şâd
Bâri kıl anı ölende bir yâd
Cân verdi mahabbetünde ol pîr
Yâd eylemedün nedür bu taksîr
Yohdur mı cibilletünde âzerm
Allâhdan eylemez misen şerm
Mecnûna bırahdı ol sadâ sûz
Arturdı figânın ol siyeh-rûz
Bârân kimi daşa urdı başın
Mey kimi ayağa tökdi yaşın
Kabrin sorup istedi nişâne
Oldı gözi yaşı tek revâne
Çün gördi atasınun mezârun
Şem‘ eyledi ana cism-i zârın
Târ-ı tene derdi tâb verdi
Dil âteş ü dîde âb verdi
Levh eyledi göğsini mezâra
Dırnağ ile kıldı pâre pâre
Bağrına basup mezâr-ı pâkin
Gül yaprağı etdi levh-i hâkin
Efgân ile tâze kıldı mâtem
Efgânı içinde derdi her dem
K’ey bânî-i bünye-i vücûdum
İsyânı ziyân rızâsı sûdum
İrşâdunı bilmedüm ganîmet
Yüz vây ki fevt olındı fursat
Yüz hayf ki dutmadum tarîkun
Bir niçe gün olmadum refîkun
Feyzün bana olmadı müyesser
Sen hayr dedün mey eyledüm şer
Cevr ile sana cefâlar etdüm
Yanlış vardum hatâlar etdüm
Ey devletüm olma dûr menden
V’ey şem‘ götürme nûr menden
Olsam gam-ı âleme giriftâr
Ancak sen idün enîs ü gam-hâr
Hem-râzum idün şikâyetümde
Dem-sâzum idün hikâyetümde
N’oldı gamuma getürmedün tâb
Korhutdı seni meğer bu girdâb
N’oldı sebep eyledün azîmet
Menden mi idi sana hezîmet
Ey menşe’-i cevher-i hayâtum
Hoşnûdlığundadur necâtum
Bildüm işümi günâhkârem
Geldüm sana hâr ü şerm-sârem
Dünyâda seni men eyledüm zâr
Ukbâda meni sen eyleme hâr
Yahdun meni âteş-i cefâya
Saldun gam u mihnet ü belâya
<end>

<start>
Sen meyl-i ferâğ u râhat etdün
Bir künc dutup ferâğat etdün
Göster mana hem tarîk-i râhat
Kim sen nişe eyledün ferâğat
Kim eyledi hall müşkilâtun
Kim verdi bu gussadan necâtun
Şeb-tâ-seher ol esîr-i hicrân
Mâtem dutup etdi âh u efgân
Çün müşge tökildi gerd-i kâfûr
Zulmâta bırahdı pertevin nûr
İhyâ kıluben merâsim-i vecd
Dutdı reh-i gûr-hâne-i necd
Tamâmî-i sühan
Erbâb-ı kemâle ol ıyândur
Kim hüsn ile aşk tev’emândur
Aşk âyîne-i cihân-nümâdur
Keyfiyyet-i hüsn ana cilâdur
Hüsn olmasa aşk zâhir olmaz
Aşk olmasa hüsn bâhir olmaz
Hüsn olmasa aşkdan ne hâsıl
Ma‘şûk eder ehl-i aşkı kâmil
Aşk olmaz olursa hüsn olur hâr
Aşk iledür ehl-i hüsne bâzâr
Ne ansuz olur munun sürûrı
Ne munsuz olur anun zuhûrı
Mecnûn idi şem‘-i meclis-efrûz
Leylî ana âteş-i ciğer-sûz
Mecnûn idi câm-ı râhat-efzâ
Leylî ana bâde-i musaffâ
Leylîden idi kemâl-i Mecnûn
Hüsn ile olurdı aşkı efzûn
Mecnûndan idi cemâl-i Leylî
Aşk idi eden cemâle meyli
Bir gün Mecnûn-ı dil-şikeste
Sahrâda gezerdi zâr ü haste
Bir safhada gördi iki peyker
Leylî Mecnûn ile musavver
Mahv eyledi nakş-ı dil-sitânın
Koydı özinün hemîn nişânın
Sordılar ana hakîkat-i hâl
Kim nişe bir oldı iki timsâl
Dedi bize birdürür hakîkat
Birlikde yaraşmaz iki sûret
Olmak gerek ehl-i dâniş âgeh
Kim biz ikilikdenüz münezzeh
Sâil dedi bu değül midür âr
Kim yâr ola yoh sen olasen var
Sen nişe kalursen ol olur hâk
Bâri anı koy sana kalem çek
Dedi reh-i aşkda ne lâyık
Ma‘şûk ola nikâb-ı âşık
Uşşâk ten ü habîb cândur
Ten zâhir ü tende cân nihândur
Ma‘şûka ne bâk olursa mestûr
Âşık gerek el içinde meşhûr
Kim âleme âşık ahıdan yaş
Ma‘şûk kim olduğın kılur fâş
Bu Mecnûnun şemme-i keyfiyyet-i hâlidür ve Ba‘zı sıfât-ı kemâlidür
Mecnûn idi mülk-i derd şâhı
Hayl-i ded ü dâm anun sipâhi
Âhûnun alurdı müşgi bâcın
Rûbâh semûrınun harâcın
Bir server idi kerîm ü âdil
Cümle ded ü dâma adli şâmil
Hûn-i ciğerinden ol vefâ-dâr
Hûn-hârları kılurdı hûn–hâr
Hûn-âb-ı ciğer töküp demâdem
Kılmazdı sibâ‘ rızkını kem
Devrinde derendeler olup râm
Dutmışdı biri biriyle ârâm
Gûr olmış idi perenge hem-râz
Gürg olmış idi gevezne dem-sâz
Şîr olmış idi enîs-i nahçîr
Nahçîr emerdi şîrden şîr
Yanında dutardı mûr hâne
Göz yaşından yığardı dâne
Gâhî olup eşki seyli kâim
Seylâba gederdi min behâyim
Geh odını tende tâb ederdi
Min cân-veri kebâb ederdi
Bel olmış idi elinde dırnağ
Yerden savururdı başa toprağ
Mûyında gubâr olup ferâhem
Eşkiyle çeküp zaman zaman nem
Âhû-bere sebze-zârı oldı
Gül-zâr-ı cünûn bahârı oldı
Ger dutsa idi gevezn ile hû
Ahardı gözinden ol kadar su
K’ol sudan olurdı tâze vü ter
Hem berg verürdi şâhı hem ber
Her lahza alup eline bir mâr
Hursend oluben der idi ol zâr
K’ol sünbül-i müşg-bûnı dutdum
Ser-rişte-i ârzûnı dutdum
Kaplan kimi cân urdı min dâğ
Aslan sıfatı uzatdı dırnağ
Arslanlarun oldı pîşvâsı
Kaplanların oldu muktedâsı
Bu Mecnûnun sıdk ile münâcât etdüğidür ve Nâvek-i duâsı hedef-i icâbete yetdüğidür
Bir gece ki zulmet-i ziyâ-sûz
Zülf-i şebi etdi bürka‘-i rûz
Bir la‘li edüp sipihr nâ-yâb
Gösterdi yerine min dür-i nâb
Bir sancağı eyleyüp nigûn-sâr
Min mehçe-i râyet etdi izhâr
Katra katra hakîm-i eflâk
Haşhâşlarında dutdı tiryâk
Dâne dâne arûs-ı gerdûn
Kaftânına tikdi dürr-i meknûn
Girdâbâ düşüp sefîne-i Mâh
Kıldı özine mecerreden râh
Saçıldı Utâridün midâdı
Arturdı bu safhaya sevâdı
Zühre dağıdup siyâh gîsû
Gîsûsı içinde gizledi rû
Hurşîd nihân olup sitâre
Göz açdı târik-i intizâra
Deprendi ser-i sinân-ı Behrâm
Feth oldı ana vilâyet-i şâm
Bircîs girüp siyeh libâsa
Hurşîd gamında batdı yasa
Âyîne olup sipihr-i gerdân
Bahdı ana aks saldı Keyvân
Gerdûna sevâbit oldı mismâr
Tâ tökmeye dün bisâtı perkâr
Gökde Hamel oldı âşikâre
Âhû-bere çıhdı sebze-zâre
Gâv-ı felek oldı gâv-ı anber
Doldurdı cihâna anber-i ter
Cevzâ kemeri murassa‘ oldı
Gerdûn bedeni mülemma‘ oldı
Harçenk kılup seher yelin def‘
Hâsıyyeti verdi zulmete nef‘
Oldı Esed âftâbdan dûr
Pür-dûd misâl-i şem‘-i bî-nûr
Gîsûsına verdi Sünbüle tâb
Müşg üstine tökdi anber-i nâb
Mîzânı edüp felek terâzû
Sarrâf-ı zemîne çekdi lû’lû
Akreb bırahup kemend-i pür-ham
Dîv-i şebe kıldı kayd-i muhkem
Kavsini kurup sipihr-i lâib
Atıldı hadeng-i necm-i sâkib
Büzgâle-i âsman töküp mû
Gök safhasın eyledi siyeh-rû
Delvi delüp âfet-i zemâne
Min katra saçıldı âsmâna
Hût eyledi habs-i Yûnis-i rûz
Berk-ı şafak oldı âsmân-sûz
Arz eyledi Ahbiye hibâsın
Cebhe dahi cebhesin ziyâsın
Hek’a verdi cemâle zîver
Hem Hen’a mükellel etdi efser
Şarteyn ü Butin Simâk ü İklîl
Nûr etdiler âsmâna tahvîl
Tâ sâdır ü vâride Neâyim
Sarf eyleye Sarfe ile dâim
Tezyîn içün etdiler müheyyâ
La‘lin Deberân dürin Süreyyâ
Verdi reviş-i sipihr-i ahdar
Tertîb-i mukaddem ü muahhar
Mecnûn mütehayyir ü perîşân
Kalmışdı sipihr işinde hayrân
Gerdûna açardı dîde-i ter
Yer yüzine doldururdı ahter
Her ahtere arz-ı hâl ederdi
Min ârzû-yı muhâl ederdi
Evvel olup âsmâna mâil
Şerh etdi Utâride gam-ı dil
K’ey ehl-i hisâba kâr-fermây
Müstevfî-i akl ü müşrif-i rây
Ey nâsih-i nüsha-i meânî
Fihrist-i rümûz-ı âsmânî
Kassâm-ı mekâsıd ü metâlib
Ressâm-ı menâsıb u merâtib
Derd-i dilümün hisâbı çohdur
Sende özge debîr yohdur
Bir nâmeye derdümi rakam kıl
Sultânuma arz et kerem kıl
Şâyed eser ede feyz-i hâmen
Ta‘vîz-i cünûnum ola nâmen
Gördi ki Utârid anlamaz râz
Bir özge terennüm etdi âğâz
Dönderdi yüz andan ağlayup zâr
Merrîhe niyâzın etdi izhâr
K’ey vâlî-i mesned-i şecâat
Şemşîrüne âlem ehl-i tâat
Sen sâhib-i nuset ü zafersen
Erbâb-ı silâha tâc-ı sersen
Men âcizem ü kavîdür ağyâr
Men bî-kes ü hasmdur sitem-kâr
Âcizlere lutf edüp meded kıl
Bî-keslerden belânı red kıl
Çek tîğunı eyle def‘-i düşmen
Tâ dûsta hem-nişîn olam men
Çün gördi bülend yerdedür kâm
Ne Tîr yeter ana ne Behrâm
Tiğ ile kalemden oldı nevmîd
Dutdı reh-i bârgâh-ı tevhîd
Dergâha dutup ruh-i niyâzın
Ma‘bûdına arz kıldı râzın
K’ey tîğe muîn ü kilke rehber
Behrâm-gulâm ü Tîr-çâker
<end>

<start>
Ey fark-ı emel külâh-dûzı
Sâhib-rakam-ı berât-ı rûzî
Rahm et men-i zâr ü bî-nevâya
Derd-i dilümi yetür devâya
Leylîni sen eyledün perî-veş
Kim câna cemâli urdı âteş
Sen kıldun anı belâ-yı âlem
Ol etdi meni şikeste-i gam
Verdün ana hüsn-i âlem-efrûz
Saldı mana âteş-i cihân-sûz
Derd ile meni sen eyledün zâr
Men handan u Leylî-i cefâ-kâr
Leylî ki meni belâya saldı
Bir görmek ile karârum aldı
Yohdur revişinde ihtiyârı
Kim döndüre alduğı karârı
Bî-çâredür öz işinde ol hem
Senden bulunur bu zahma merhem
Hem sen keremünden et ilâcum
Kes gayrı kişiden ihtiyâcum
Çoh çoh hükemâya söyledüm hâl
Teşhîs-i marazda oldılar lâl
Bildüm ki hakîm-i ferd sensen
Dânâ-yı cemî‘-i derd sensen
Ger derd ü eğer devâ senündür
Hâkim sensen rızâ senündür
Rahm eyle vü kıl devâ-yı derdüm
Bî-dâd yeline verme gerdüm
Ya‘nî ki yetür kemâle zevküm
Günden güne kıl ziyâde şevküm
Sal çeşmüme la‘linün hayâlin
Ver tab‘uma hüsninün kemâlin
Dâim anı mende zâhir eyle
Lutf et iki sûreti bir eyle
Kadrüm gamı içre mu‘teber kıl
Derdin mana rûzî ol kadar kıl
Kim kimseye ol olup müyesser
Kimse mana olmaya berâber
Görmek ruhın olmaz olsa makdûr
Hûn-bâr gözümde olmasun nûr
Zevk-i elemi olursa nâ-yâb
Mecrûh tenümde olmasun tâb
Münâcât
Yâ Rab kemâl-i mertebe-i Mustafâ hakı
Sıdk u safâ-yı silsile-i enbiyâ hakı
Senden yeter velîlere te’yîd-i iktidâ
Sen muktedâ-yı âlem eden evliyâ hakı
Düşmez harîm-i kurbüne bî-gâneler yoh
Ol bârgâha mahrem olan âşinâ hakı
Kahrundaki siyâset ü asîb havfı-çün
Lutfundaki letâfet-i feyz ü recâ hakı
Uşşâka yâr kılduğı cevr ü cefâ içün
Ma‘şûka âşık etdüği mihr ü vefâ hakı
Leylîde eyledüğün feyz-i hüsn içün
Mecnûna verdüğün gam ü derd ü belâ hakı
Fakr u fenâ saâdeti verdün Fuzûlîye
Anda olan saâdet-i fakr u fenâ hakı
Tamâmî-i sühan
Eylerdi bu sûz ile münâcât
Mihnetlere isteyüp mükâfât
K’açıldı gül-i hadîka-i rûz
Gösterdi güneş cemâl-i fîrûz
Mürg-i dem-i subh çekdi âvâz
Zâğ-ı şeb-i tîre kıldı pervâz
Hem safha-i âlem oldı rûşen
Hem dâne-i encüm oldı hırmen
Gün âyîne-dârı oldı gerdûn
Tökdi kademine dürr-i meknûn
Subh urdı safâ vü sıdkdan dem
Açıldı gül-i neşât-ı âlem
Te’sîr-ı safâ-yı câm-ı hurşîd
Gök gülşenin etdi bezm- i Cemşîd
Lâle kimi dağa çıhdı Mecnûn
Nezzâreye açdı çeşm-i pür-hûn
Gördi ki gelür nedîm-i kâmil
Hem-râz-ı kadîm Zeyd-i kâbil
Ruhsârında neşâtdan nûr
Behcet gözine cemâli manzûr
Yoh zerrece gussa vü melâli
Mecnûna aceb görindi hâli
Sordı ki nedendür inbisâtun
Âdetçe görinmeyen neşâtun
Maksûduna dest-res mi buldun
Dildâruna hem-nefes mi oldun
Ne kadr ile ser-bülend olupsen
N’oldı ki neşât-mend olupsen
Zeyd açdı der-i hizâne-i râz
K’ey turfe hümâ-yı evc-i i‘zâz
Dün tavf-ı diyâr-ı yâr kıldum
Ol serv yana güzâr kıldum
Ta‘vîz vesîlesiyle bir dem
Oldum harem-i visâle mahrem
Gördüm meh-i ârızın ziyâsuz
Âyîne-i tal‘atın cilâsuz
Ne la‘l-i lebinde katraî âb
Ne mâh-ı ruhında zerreî tâb
La‘l-i tere eşki gevher-engîz
Berg-i güle nergisi güher-rîz
Gördü meni etdi nâle-i zâr
Râz açdı mana ki ey vefâ-dâr
Düşdi ola necde reh-güzârun
Gördün ola hâlin ol figârun
Mecnûnımı gördün ise bi’llâh
Eyle men-i zâr-ı andan âgâh
Nişe geçer ola mâh ü sâli
Kim ola refîki n’ola hâli
Bi’llâh güzer etsen ol yanaya
Rahm et men-i zâr ü mübtelâya
Menden ana şerh-i za‘f-ı hâl et
Hâlin men-i hasteden suâl et
Söyle nişesen hücûm-ı gamdan
Tuğyân-ı meşakkat ü sitemden
Matem-zede olduğun eşitdüm
Kıldum yaha çâk ü şîven etdüm
Ol serv ki çıhdı bu çemenden
Menden geldi değül ki senden
Ancak bir ol idi kim çeküp gam
İsterdi meni senünle hem-dem
Çoh gördi bize sipihr-i gaddâr
Yüz min ağyâr içinde bir yâr
Bir zulmdürür bu âşikâre
Elden ne gelür muna ne çâre
Bu ded ki az değül yöküşdür
Hem sabr edeyüm ki sabr hoşdur
Men dut ki mukayyed-i hisârem
Mahbûs-ı hicâb-ı neng ü ârem
Ger şem‘e açılsa şerh-i râzum
Sâyemden olur min ihtirâzum
V’er sâyeme söylesem gam-ı dil
Şem‘ün hasedi gelür mukâbil
Ne yazmağa nâme ihtiyârum
Ne etmeğe arz râz-dârum
Gonca kimiyem men-i perîşân
Ağzum dutulu içüm dolu kan
Sen kim şeh-i kişver-i rızâsen
Her kime dilersen âşinâsen
Yoh hükmi sana çü hâme gayrün
Öz başunadur hemîşe seyrün
Âyâ ne içün kılursen ihmâl
Hâl-i dilün eylemezsen irsâl
Öz nazm-ı latîf ü dil-keşünden
Mazmûn-ı ibâret-i hoşundan
Lutf ile kılup hemîşe tahrîr
Göndermedüğün değül mi taksîr
Senden değülem bu işde râzî
Hâlâ kerem et hilâf-ı mâzî
Nazm eyleyüben beyân-ı hâlün
Şerh-i ruh- i zerd ü eşk-i âlün
İrsâl ede gör men-i hâzîne
K’ol cevhere cân edem hazîne
Elfâzı olup hemîşe zikrüm
Bu kâr-geh içre bikr-i fikrüm
Tarz-ı gam edende câna tasvîr
Ol nakşdan ola çâşnî-gîr
Hem hâl-i dilin kılurdı izhâr
Hem bu gazeli ederdi tekrâr
Bu gazel Leylî dilindendür
Niçün ol safha-i kâfûra kilkin müşg-bâr etmez
Yazup bir ruk’a lutf ile bizi ümmîd-vâr etmez
Menümle dûst lutfın az bilüp çoh ta‘n eder düşmen
Niçün lutf eyleyüp düşmenleri bir şerm-sâr etmez
Gel ey göz yâr hattın nâmede görmek heves kılma
Ki hatt-ı nâme def‘-i derd-i hecr-i hatt-ı yâr etmez
Kebûterden umârdum nâmesin gör za‘f-ı tâli‘ kim
Görüp âhum odın menden yanâ ol hem güzâr etmez
Fuzûlî nâme-i dildâr bir ta‘vîzdür gûyâ
Ki ansuz haste-diller hâtırı bir dem karâr etmez
Tamâmî-i sühan
Mecnûn ki eşitdi ol peyâmı
Baht-ı mütemerrid oldı râmı
İkbâline i‘tikâdı oldı
Dildârına i‘timâdı oldı
Hûn-âb-ı sirişkden çeküp nem
Gül-zâr-ı zamîri oldı hurrem
Hem güldi yüzi çerâğlar tek
Hem gönli ucaldı dağlar tek
Zeyde dedi ey refîk-ı sâdık
Men vahşîye hem-dem-i muvâfık
Çün müjde-i merhamet yetürdün
Yârum haberin mana getürdün
Menden hem ana yetür senâlar
Râz eyle dürûdlar duâlar
Hâk-i derine yetür niyâzum
Dergâhına arza eyle râzum
K’ey cânuma datlu derd dâğı
Gönlüm ferâhı gözüm çerâğı
Li’llâhi’l-hamd yâr imişsen
Men istedüğümce var imişsen
Ahdünde vefâ bulındı âhir
Şehdünde şifâ bulındı âhir
Bildüm ki meni seversen ey mâh
Ahsent ahsent bâreka’llâh
Lutfun haberi karârum aldı
Şîrîn sözün ihtiyârum aldı
Lutfun eşidüp ciğer olur âb
Şîrîn sözüne getürmezem tâb
Âh er kılup özge resm bünyâd
Nâgeh dutasen tarîk-i bî-dâd
Telh ola sözün misâl-i bâde
Lutf olmaya kahr ola arada
Hûblar işi cevr ile cefâdur
Senden görinen mana vefâdur
<end>

<start>
Kurban sana özge nâzenînler
İdrâküne yüz min âferînler
Kimse çü sana vefâda yetmez
Cânın sana kimse verse yetmez
Ma‘şûk idün ey büt-i vefâ-dâr
Âşıklığunı hem etdün izhâr
Âşık der imiş mana halâyık
Görmen muna hem özümi lâyık
Men nâkısem ey harîf-i kâbil
Sensen reh-i aşk içinde kâmil
Tahsîn ki yegâne-i zamânsen
Cân vermek olur sana ki cânsen
Her şûhda ger olaydı bu tavr
Sen olmaz idün yegâne-i devr
Ger gayre bu hâl olaydı makdûr
Sen olmaz idün cihâna meşhûr
Yâd eylemeğünden olmışem şâd
Sen şâd olasen hemîşe men yâd
Ha beyle men-i hazîni şâd et
Geh gâh terahhum eyle yâd et
Ey serv-i semen-ber ü gül-endâm
Târâc-ı metâ-‘ı sabr u ârâm
Ey husrev-i kişver-i melâhat
Mehtâb-ı şeb-i neşât ü râhat
Çün bendeye rahmet eyler oldun
İzhâr-ı mahabbet eyler oldun
Min-ba‘d tarîk-ı mihr dutgıl
Evvelki tarîkunı unutgıl
Koyma çıha hasret ile cânum
Hadden üte nâle vü figânum
Meyl-i men-i zâr ü bî-karâr et
Gâhî bu yanaya bir güzâr et
Hem-derdüm isen menümle yâr ol
Hem-derdliğün yoh ise var ol
Sen eyle mukîm-i mesned-i nâz
Men beyle belâ vü derde dem-sâz
Sen mahfil-i ayş kâm-kârı
Men gûşe-i derd dil-figârı
Aşk içre beğüm revâ mıdur bu
Râh u reviş-i vefâ mıdur bu
Ger doğrı ise vefâda lâfun
Menden ne içündür inhirâfun
Gel ref‘ edelüm gam-ı fırâkı
Yanduralum oda iştiyâkı
Olsun dün ü gün menümle seyrün
Çün men senünem sen olma gayrün
V’er İbni Selâm mâni‘ olsa
Sedd-i reh-i vasl vâki‘ olsa
Bildür kılayın siyâh bahtın
Bir âh ile târümâr tahtın
Çün râz-ı dilin düketdi ol zâr
Zeyd eyledi azm-i kûy-ı dildâr
Pervâne sözin deyüp çerâğa
Bülbül haberin yetürdi bâğa
Bu İbn-i Selâmün keyfiyyet-i vefâtıdur ve Leylînün ol belâdan necâtıdur
Sâkî feleğün gör inkılâbın
Göster kadeh içre mey habâbın
Mey âyîne-i cihân-nümâdur
Haki zer eden bu kimyâdur
Bu fâide bes değül mi andan
Kim fârig eder gam-ı cihândan
Bir hâb ü hayâl imiş bu âlem
Bu hâb ü hayâle olma hurrem
Ahvâl-i zemâne münkalibdür
Andan hıred ehli müctenibdür
Gam mâtemin eyleyende bünyâd
Neyyâha bu nev‘ çekdi feryâd
Kim İbni Selâmı etdi gerdûn
Âmâc-ı hadeng-i âh-ı Mecnûn
Ol seddi götürmeğe aradan
Eşk oldı revân iki yanadan
Ol nev-res-i nâ-tüvân demâdem
Şevk ile çekerdi mihnet ü gâm
Hasret elemi yaman elemdür
Gam bedraka-i reh-i ademdür
Derd ü gam-ı hasret-i nihânî
Serv-i kadin etdi hîzrânî
Yüz urdı bozılmağa tılısmı
Bir gâyete yetdi za‘f-ı cismi
Kim peykeri nakş-ı bister oldı
Ra‘na kadi bister ister oldı
Gün günden olup harâb hâli
Kalmadı sağalmak ihtimâli
Derdine devâ bulınmaz oldı
Rencine şifâ bulınmaz oldı
Endîşe-i ömri oldı bâtıl
Cân verdi vü oldı Hakka vâsıl
Kimdür ki gelüp cihâna getmez
Kim kâmil olur zevâle yetmez
Budur reh ü resmi rûzgârun
Kim ola hazânı her bahârun
Leylîni getürmeğe figâna
Ol vâkıa oldı bir behâne
Mâtem dutup etdi ol giriftâr
Dırnağı ile yüzini efgâr
Çâk etdi ferâğat ile câme
Fâş etdi figânı hâs ü âma
Yandurdı evin kopardı tahtın
Târâc-ı fenâya verdi rahtın
Gîsû-yı muanber etdi ber-bâd
Eflâke yetürdi âh u feryâd
Gerdûn kimi rahtı nîle urdı
Âteş kimi başa kül savurdı
Derler bu idi Arabda âdet
Kim er eğer ölse kalsa avret
Bir yıl iki yıl dutardı mâtem
Feryâd ü figân edüp demâdem
Hoş geldi bu âdet ol nigâra
Feryâd ü figâna buldı çâre
Mâtem-kede eyledi makâmın
Matemde geçürdi subh u şâmın
Bir niçe gün anda ağlayup zâr
Hem ata evine döndi nâ-çâr
Ammâ dün ü gün figân ederdi
Hûn-âb-ı ciğer revân ederdi
Feryâda gelende gâh u bî-gâh
Öz gönlinde der idi ol mâh
Kim İbn-i Selâma rahmet-i Hak
Aşkum revişine verdi revnak
Ref‘ eyledi perde-i müdârâ
Pinhân gamum etdi âşikârâ
Ol vâkıadan olup haberdâr
Dutdı reh-i deşt Zeyd-i gam-hâr
Gördi ki şikeste-hâl Mecnûn
Durmış ded ü dâm içinde mahzûn
Çün verdi selâm ü kıldı i‘lâm
Kim İbni Selâma n’etdi eyyâm
Verdi bu kaziyyeden bişâret
Kim kıldı muârızun hasâret
Dehr İbni Selâmı kıldı pâ-mâl
Leylî öz evine döndi hoş-hâl
Mecnûn çeküp âh kıldı nâle
Efgân edüp ağladı bu hâle
Hayretlere düşdi Zeyd-i gâfil
Bu hâlet ana görindi müşkil
Kim fevt-i rakîb eşitse âşık
Gülmek gerek ağlamak ne lâyık
Tahkîk-i beyân-ı hâl kıldı
Ol vâkıadan suâl kıldı
Mecnûn dedi ey vefâlu yârum
Yohdur mı bu yolda neng ü ârum
Cânâneye cân veren yetüpdür
Cân vermeyen arada itüpdür
Ol dûstuma değüldi düşmen
Hem ol ana âşık idi hem men
Ol cânını verdi vâsıl oldı
Öz mertebesinde kâmil oldı
Naksum menüm ermedi kemâle
Ayb eyleme ağlasam bu hâle
Bu gazel Mecnûn dilindendür
Âşık oldur kim kılur cânın fedâ cânânına
Meyl-i cânân etmesün her kim ki kıymaz cânına
Cânını cânâna vermekdür kemâli âşıkun
Vermeyen cân i‘tirâf etmek gerek noksânına
Vasl eyyâmı verüp cânâna cân râhat bulan
Yeğdür andan kim salur cânın gam-ı hicrânına
Aşk resmin âşık öğrenmek gerek pervâneden
Kim köyer gördükde şem‘ün âteş-i sûzânına
Fânî ol aşk içre kim benzer fenâsı âşıkun
Feyz-i câvîd ile Hızrun çeşme-i hayvânına
Aşk derdinün devâsı terk-i cân etmekdedür
Terk-i cân derler bu derdün mu‘teber dermânına
Hîç kim cânân içün cân vermeğe lâf etmesün
Kim gelüpdür bu sıfat ancak Fuzûlî şânına
Bu Leylînün İbn-i Selâmdan sonra mâcerâsıdur ve Zâviye-i mihnetde vâki‘ olan belâsıdur
Çün ata evine döndü Leylî
Efgâna olup hemîşe meyli
Dutmışdı tarîk-i ehl-i mâtem
Tecdîd-i azâ kılup demâdem
Her handa bilürdi var bir zâr
Endûh-i musîbete giriftâr
Cem‘ edüp olurdı encümen-sâz
Eylerdi sürûd-ı nevha âğâz
Ger İbni Selâm idi behâne
Mecnûn idi bâis ol figâna
Ağzında idi bir özge zikri
Gönlinde idi bir özge fikri
İzhâr kılurdı özge adın
Pinhânî ederdi özge yâdın
Bu reng ile dâim ol perî-zâd
Eylerdi ferâğat ile feryâd
Sûz-i diline getürmeyüp tâb
Bir gece dağıldı yâr u ashâb
Ancak ana şem‘ kaldı hem-dem
Söndürdi bir âh ile anı hem
Ya‘ni ne revâ şeb-i siyâhum
Şem‘ isteye gayr-ı berk-i âhum
Tenhâ kalup etdi nâle vü zâr
Derd ü gama kıldı aczin izhâr
K’ey derd ü gam-ı zemâne bi’llâh
Olman bu gece menümle hem-râh
Tenhâlığ ile men eyledüm hû
Siz özge musâhibe dutun rû
Gördi gam u derde yoh nihâyet
Kıldı şeb-i tîreden şikâyet
K’ey baht-ı siyâhumun nazîri
Âşüfte kılan men-i esîri
Evvel yoh idi senün karârun
Seyr ile geçerdi rûzgârun
Hâlâ ne içün karâr edüpsen
Terk-i reviş ihtiyâr edüpsen
Bir menzile mi özün yetürdün
Yâ zulmet içinde yol itürdün
<end>

<start>
Mâtem-zedesen siyeh libâsun
Kimdür ol nişedür bu yasun
Derd ü elemün denizi daşdı
Seylâb-ı belâ başumdan aşdı
Tîr-i feleğe nişâne oldum
Tâhûne-i çerhe dâne oldum
Mâtem-kededür bu gece âlem
Men bahtı kara bir ehl-i mâtem
Ne sabr kalupdurur ne ârâm
Bilmem ki n’olur mana serencâm
Olmış bu gece tamâm-ı kevkeb
Âzârum için felekde akreb
Subh âyînesini reng dutmış
Feyz-i seheri felek unutmış
Ey subh senün ne oldı hâlün
Dem urmağa kalmamış mecâlün
Gönlün hoş ise tebessüm eyle
Mihrün var ise terahhum eyle
Feryâduma hem-dem et horûsı
Âvâzuma koş sadâ-yı kûsı
Mürg-i seheri getür zebâna
Göster dem-i subhdan nişâne
Çoh ağladı etdi nâle-i zâr
Derd-i dil-i zârın etdi tekrâr
Gördi mededine subh yetmez
Şeb derd-i diline çâre etmez
Yüz dutdı ana ki feyz-i âmı
Çekmiş bu medâra subh u şâmı
Râz-ı dil-i zârın etdi izhâr
K’ey vâkıf-ı hâl ü ârif-i zâr
Yohdur gam ü derdüme nihâyet
Gamdan kime eyleyem şikâyet
Gam bî-had ü men besî zaîfem
Men beyle gama haçan harîfem
Ya ver mana mihnetümce tâkat
Ya tâkatum olduğınca mihnet
Ger câme-i sabrum eylesem çâk
Hükmün yolu görinür hatar-nâk
V’er gönlüme versem istimâlet
Tâkatçe değül gam ü melâlet
Nâmûsdan eylesem cüdâlığ
Mecnûn ile kılsam âşinâlığ
Korhum bu ki ismet ola pâ-mâl
Fermâna muvâfık olmaya hâl
Kılsam bu havâda hıfz-ı nâmûs
Ma‘mûre-i vaslum ola mahrûs
Korhum bu ki dûd-ı âh-ı Mecnûn
Ahvâlümi eyleye diğer-gûn
Sâdıklarun âhı mu‘teberdür
Andan hazer etmemek hatardur
Ol eyle bu beyle n’eyleyem vây
Bilmen men-i âcize nedür rây
Yâ Rab mütehayyirem men-i zâr
Mihnetlere olmışem giriftâr
Ser-menzil-i emne râh bilmen
Senden özge penâh bilmen
Gör bâde-i gaflet ile medhûş
Kıl perde-i lutfunı hatâ-pûş
Derler ki sitem-resîde Mecnûn
Olmış men-i mübtelâya meftûn
Men bî-ser ü pâ ana ne lâyık
Kim hüsnüme kimse ola âşık
Bir zerre-i hâr ü hâk-sârem
Gerd-i reh ü hâk-i reh-güzârem
Rûhum ki bedendedür senündür
Her neş’e ki mendedür senündür
Gencîne-i hüsnüne emînem
Sensen sebebüm ki nâzenînem
Yâ Rab meded et ki bu emânet
Mahfûz ola tâ dem-i kıyâmet
Tâ kurbe teveccüh etdüğüm çağ
Alnum açuğ ola vü yüzüm ağ
Münâcaat
Yâ Rab kemâl-i bâr-geh-i Kibriyâ hakı
Ya‘nî fürûğ-ı nûr-ı ruh-ı Mustafâ hakı
Kıl garka bahr-ı aşka vücûdum sefînesin
Fermân-ı Hızra Mûsî eden iktidâ hakı
Subh-i visâle eyle bedel şâm-ı hecrümi
Subhun demindeki nefes-i dil-küşâ hakı
Derd ü belâmı râh-ı mahabbetde kılma kem
Râh-ı mahabbetündeki derd ü belâ hakı
Ehl-i dalâletem mana göster hidâyetün
İhdâ-yı râh-ı râst kılan reh-nümâ hakı
Endûh ü derde gönlümi sâhib- tahammül et
Derde tahammül eyleyen ehl-i rızâ hakı
İhlâsum et duâya Fuzûlî kimi dürüst
Dergâhda icâbete lâyık duâ hakı
Tamâmî-i sühan
Acz ile duâ kılurdı ol mâh
İzhâr-ı niyâz edüp ki nâgâh
Çekdi ceresü’r-rahîl âvâz
Resm-i hudi etdi sârban sâz
Göç oldı açıldı bâr-gehler
Buhtîlere mehd çekdi mehler
Bir mahmile bindi Leylî-i zâr
Kûh-ı gamın etdi nâkayâ bâr
Efgânı edüp ceres ünin pest
Aşkı meyi etdi nâkanı mest
Bu Leylînün nâkaya arz-ı râzıdur ve Zebân-ı hâl ile izhâr-ı niyâzıdur
Çün nâkada gördi neş’e-i hâl
Kıldı ana hem beyân-ı ahvâl
K’ey gâliye-mûy ü anberîn-bûy
Gül-çehre vü hâr-hâr ü hoş-hûy
Ey başı açuğ ayağı yalın
Bulmış niçe kez Harem visâlin
Sevdâ-zede nişedür dimâğun
Göğsünde nedür bu eski dâğun
Kimden sana yetdi zulm ü bî-dâd
Her lahza nedür figân ü feryâd
Uşşâk tarîkıdur tarîkun
Ger âşık isen menem refîkun
Nâlân gam-ı aşk-ı yârdansen
Sen dahi bizüm katârdansen
Men kimi yoh elde ihtiyârun
Bir özge elindedür mehârun
Çün düşdi senünle ittifâkum
Rahm eyle mana gör iştiyâkum
Lutf eyle binâ-yı kâr-ı hayr et
Mecnûnum olan diyâra seyr et
Bu şîfteni yetür ol aya
Bu derdi yetişdür ol devâya
Nâgâh ederken oldı bî-hûş
Mutlak özin eyledi ferâmûş
Bî-hûşlığında düşdi ol nûr
Hem-râhı olan gürûhdan dûr
Ol nev’ idi zulmet-i şeb-i târ
Kim olmadı sârbân haberdâr
Çün geldi özine ol perî-veş
Oldı bu kaziyyeden müşevveş
Göz açdı özini gördi itmiş
Hem-râhı bırahmış anı getmiş
Derd üzre muzâaf oldı derdi
Depretdi heyûn-ı reh-neverdi
Çoh cehd ile eyledi tek u pû
Çoh yol arayup yöğürdi her sû
Ne râh ne râh-ber bulındı
Ne kâfileden eser bulındı
Tenhâ yürür oldı ol semen-ber
Zulmetde misâl-i mâh-ı enver
Çün seyr-i felekde leylî-i mâh
Şeb kâfilesin itürdi nâgâh
Leylî sıfatında gün çıhup ferd
Cemmâzeye çekdi mahmil- i zerd
Düşdi güzer ol semen-izâra
Mecnûn-ı hazîn olan diyâra
Her yan nigerân gezerdi ol mâh
Bir şahs-ı hazîn görindi nâgâh
Sormağa alâme-i menâzil
Ol şahs-ı hazîne oldı mâil
Lutf ile tekellüm etdi âğâz
Kimsen deyüben yetürdi âvâz
Baş kaldırup ol esîr-i mahzûn
Dönderdi cevab ana ki Mecnûn
Leylî dedi ey özine mağrûr
Hâşâ deye ejdehâ sözin mûr
Hâşâ deye zâğ bülbülem men
Yâ lâf ura hâr kim gülem men
Mecnûn dedi ey dür-i yegâne
Mecnûna bilür misen nişâne
Ol şîftenün nedür nişânı
Gördükde neden bilürsen anı
Leylî dedi ol perî-likâdur
Ruhsâr ile kaddi dil-rübâdur
Sen şîftesen esîr-i mâtem
Ruhsârı şikeste kâmeti ham
Sen hârsen ol azîz-i âlem
Sen bî-ser ü pâsen ol muazzam
Mecnûn dedi ehl-i aşk olur hâr
Hüsn ehlinedür safâ sezâ-vâr
Leylî dedi ey behâne-perdâz
Kayd-i dil-i zâruma füsûn-sâz
Peyker dutalum tökildi gamdan
Yâ kâmetün oldı ham sitemden
Mecnûnı deyerler ehl-i idrâk
Eş‘ârı latîf ü lehcesi pâk
Sende hanı ol edâ-yı dil-sûz
Eş‘âr ü hikâyet-i dil-efrûz
Mecnûn dedi ehl-i hâl olur lâl
Besdür nem-i eşk şâhid-i hâl
Tertîb-i ibâret ü fesâhat
Aşk ehlinedür delîl-i râhat
Râhatden olan menüm kimi dûr
Ger sâmit ola değül mi ma‘zûr
Leylî dedi çün sana şeküm var
Mecnûn isen eyle hâlün izhâr
Leylîni seversen eyle bünyâd
Bir şi‘r ü geçen zamânum et yâd
Mecnûn-ı hazîn eşitdi sevgend
Gördi anı şi‘re ârzû-mend
Tafsîl-i gamına verdi icmâl
Kıldı ana arz-ı sûret-i hâl
K’ey sebze-i derdüme veren âb
Ser-rişte-i râzdan açan tâb
Sorma nişe geçdi rûzgârun
Aşk içre ne oldı hâl-i zârun
Dildâr gamın mı söyleyem âh
Ya pend-i muhibb ü ta‘n-ı bed-hâh
Çekdüm niçe gün cefâ-yı mekteb
Her rûz meşakkat ile tâ şeb
Âhir ki çoh oldı ta‘n-ı ağyâr
Ayrıldı men-i şikesteden yâr
Fâş oldı çü âleme fesânem
Tedbîrüme düşdi atam anem
<end>

<start>
Geh dağdağa-i tabîb gördüm
Geh sa‘y ile Ka‘beye yöğürdüm
Açılmadı hîç bâbdan bâb
Tedbîrüme âciz oldı ahbâb
Geh Nevfele eyledüm tazarru‘
Feyzinde bulınmadı temettu‘
Geh İbni Selâma yâr olup yâr
Verdi men-i mübtelâya âzâr
Geh Zeyd peyâmına inandum
Her va‘de ki verdi doğru sandum
Ümmîd ile ömrüm oldı zâyi‘
Hâlüm tebeh etdi zaf-ı tâli‘
El-kıssa vücûdum oldı berbâd
Bir lahza felekten olmadum şâd
Gönline kılup firâk te’sîr
Bir turfe gazel hem etdi takrîr
Bu gazel Mecnûn dilindendür
Âh kim bir dem felek re’yümce devrân etmedi
Vasl dermâniyle def’-i derd-i hicrân etmedi
Yârdan min derd-i dil çekdüm bu hem bir derd kim
Bildi min derd-i dilüm bir derde dermân etmedi
Vâdi-i gurbetde cân verdüm meni ol şâh-ı hüsn
Bir gece hân-ı visâli üzre mihmân etmedi
Dûstlar çâk-i girîbânum görüp ayb eylemen
Ol güli kim gördi kim çâk-i girîban etmedi
Fakr mülkin dut ger istersen kemâl-i saltanat
Kim bu mülkün fethini fağfûr ü hâkân etmedi
Tîğ-i bî-dâd ile her dem kanumı tökmek nedür
Ey felek her kim dem urdı aşkdan kan etmedi
Ahd ü peymân etdi yârum kim sana yârem velî
Yârlığ vakti sanursen ahd ü peymân etmedi
Akl meydânını zindân-ı belâ bilmez henüz
Kim ki bir müddet cünûn mülkini seyrân etmedi
Sırr-ı aşkın etmedi ancak Fuzûlî âşikâr
Bu mubârek işi her kim etdi pinhân etmedi
Bu Leylînün Mecnûndan haberdâr olduğıdur ve Metâ'-ı vaslına nakd-i cân ile hırîdâr olduğıdur
Çün bildi kim olduğını Leylî
Ruhsârına ahdı eşk seyli
Giryân dedi ey gözüm çerâğı
Vahşîlere el menümle yağı
Sen men dedüğüm habîb imişsen
Derd-i dilüme tabîb imişsen
Sensen dün ü gün dilümde zikrüm
Gönlümde olan hayâl ü fikrüm
Ger tanıyabilmedüm revâdur
Mestem men ü mest işi hatâdur
Kimse ki özinden ola gâfil
Bir özgeni bilmeğe ne kâbil
Ol dem ki dimağa yetdi bûyun
Göz gördi şu‘â’-ı mâh-ı rûyun
Cân bî-haber oldı akl şeydâ
Ten kıldı min ıztırâb peydâ
Deryâ-yı tehayyüre olup gark
Ağyârdan etmedüm seni fark
Ma‘zûr dut ey sanem bu hâlüm
Ta‘n eyleme verme infiâlüm
Sensüz men idüm şikeste-hâtır
Yüz şükr sana yetişdüm âhir
Gül-zâr-ı ümîdüm oldı sîr-âb
Yâ Rab bu hayâldür mi yâ hâb
Ayş ü tarabum çerâğı yandı
Bahtum yuhudan meğer uyandı
Ey dil ki ederdün âh ü nâle
Dâim nigerân olup visâle
Ha devlet-i vasl u zevk-i dildâr
Bi’llâh dahi etme nâle-i zâr
Ey dîde töküp sirişk-i gül-gûn
Her dem der idün ki hanı Mecnûn
Manzûrûn olupdur ol semen-ber
Kıl makdemine nisâr gevher
Ey cân ki çekerdün intizârı
Görmek dileyüp hemîşe yârı
Yetdün ana gel çıh imdi tenden
Get yâra kes ihtilâtı menden
Derdini der iken ol perî-zâd
Sûz ile bu şi‘ri etdi bünyâd
Bu gazel Leylî dilindendür
Açmadı gönlüm felek tâ bağrumı kan etmedi
Kalmadı hurrem meni tâ zâr ü giryân etmedi
Kılmadın yüz pâre bî-dâd ile pür-hûn gönlümi
Bu çemende gül kimi bir lahza handân etmedi
Şükr kim verdi felek kâmum menüm nevmîd edüp
Şîve-i mihr ü mahabbetden peşîmân etmedi
Derd yohdur kimsede yohsa tabîb-i feyz-i aşk
Kimde gördi derd kim ol derde dermân etmedi
Sabr yohdur merdüm-i âlemde yohsa rûzgâr
Hansı müşkil işi tedric ile âsân etmedi
Dutdı seyl-i âb-ı çeşmüm yer yüzin ammâ hoşem
Kim binâsın sabrumun ol seyl vîrân etmedi
Aşk sevdâsında sûd ettüm metâ‘-ı vasl-ı dûst
Ey Fuzûlî cân veren cânâna noksân etmedi
Bu Mecnûnun nihâyet-i hayretidür ve Leylîden istiğna vü gafletidür
Mecnûn dedi ay mana açan râz
Lutf ile kılan meni ser-efrâz
Kimsen mana zâhir eyle adun
Bu bâdiyede nedür murâdun
Cân tâzelenür fesâhatünden
Bu lehce-i pür-melâhatünden
Hulkı hoş ü lafzı cân-fezâsen
Beyle görinür ki âşinâsen
Bi’llâh ne diyârdan gelürsen
Ne râh-güzârdan gelürsen
Ger lâle isen ne dağdansen
V’er sûsen isen ne bağdansen
Şîrin şîrin tekellümün var
Hâl-i dilüme terahhumun var
Bîgâneden ummazem bu hâli
Bir ülfetden değül bu hâlî
Bîhûde değül bu gönlüm almak
Gelmek başum üzre sâye salmak
Akl olsa idi menümle hem-râh
Ahvâlünden olurdum âgâh
Gam gönlümi etmeseydi bî-tâb
Göz perdesi olmasaydı hûn-âb
Gaflet halelinden ayrılurdım
Elbette kim olduğun bilürdüm
Çün mende yoh ihtimâl-i idrâk
Sen söyle özün ki kimsen ey pâk
Bu gazel Mecnûn dilindendür
Eyle ser-mestem ki idrâk etmezem dünyâ nedür
Men kimem sâkî olan kimdür mey-i sahbâ nedür
Gerçi cânândan dil-i şeydâ içün kâm isterem
Sorsa cânân bilmezem kâm-ı dil-i şeydâ nedür
Vasldan çün âşıkı müstağnî eyler bir visâl
Âşıka ma‘şûkdan her dem bu istiğnâ nedür
Hikmet-i dünyâ vü mâ-fîhâ bilen ârif değül
Ârif oldur bilmeye dünyâ vü mâ-fîhâ nedür
Âh u feryâdun Fuzûlî incidüpdür âlemi
Ger belâ-yı aşk ile hoşnûd isen gavgâ nedür
Tamâmî-i sühan
Leylî dedi ey karîne-i rûh
Kâm-ı dil-i mübtelâ-yı mecrûh
Müjde ki zemâne verdi kâmun
Doldı mey-i işret il câmun
Müjde ki müyesser oldı maksûd
Sevdâ ile âhir eyledün sûd
Müjde ki murâdun oldı hâsıl
Maksûda seni Hak etdi vâsıl
Leylî menem ârzû-yı cânun
Kâm-ı dil-i zâr-ı nâ-tüvânun
Müştâk-ı cemâl idün hemîşe
Muhtâc-ı visâl idün hemîşe
Hâlâ ki müyesser oldı dîdâr
Taksîr ü teallül etme zinhâr
Gör devlet-i vaslumı ganîmet
Gel yanuma kılma fevt-i fursat
Dil nezr-i visâl-i kâmetündür
V’er cânum ise emânetündür
Çün düşdi mecâlün etme ihmâl
Gel nezrüni dut emânetün al
Ger haste isen menem tabîbün
V’er âşık isen menem habîbün
Gel bezm-i visâle mahrem olgıl
Bir lahza menümle hem-dem olgıl
Ver nergise lâle ile revnak
Reyhân-ı ter ile zîb-i zanbak
Fîrûzeni et karîn-i yâkût
Kıl tûtiye kand-i nâbdan kût
Peyvend-i gül eyle ergavânı
Hızra yetür âb-ı zindegânî
V’er âşık-ı mübtelâ değülsen
Mecrûh-ı gam u belâ değülsen
Taklîd ile gösterüp alâmet
Kılma özüni meni melâmet
Bir akl ü firâset eyle peydâ
Ancak bizi etme halka rüsvâ
Ey gül bu ana değül midür neng
Kim olmayasen menümle hem-reng
Men arz edem âftâb-ı ruhsâr
Sen kılmayasen harâret izhâr
Men câm dutam deyem ki gel al
Sen durmayasen ayağa fi’l-hâl
Çoh tecribe kılmışem olur az
Ma‘şûkına âşık eylemek nâz
İzhâr cemâlin eylemek gül
Bülbül görüp eylemek tegâfül
Takrîb ile ol büt-i dil-ârâ
Bir turfe gazel hem etdi inşâ
Bu gazel Leylî dilindendür
Ey kılan şeydâ meni menden bu istiğnâ nedür
Nişe sormazsen ki ahvâl-i dil-i şeydâ nedür
Ger mana halk içre pervâ kılmasan ma‘zûrsen
Bu ki tenhâlığda kılmazsen mana pervâ nedür
Sehldür gel bilmeyüp hâlüm terahhum kılmasam
Hâlümi bilmek tegâfül eylemek amdâ nedür
Gül temennâsında derler bülbülün gavgâların
Çün güli gördükde kılmaz meyl bu gavgâ nedür
Ol perî mutlak men-i rüsvâya kılmaz iltifât
Ey Fuzûlî bilmezem cürm-i men-i rüsvâ nedür
Bu Leylîye Mecnûnun istiğnâsıdur ve İsbât-ı safâ-yı imlâsıdur
Mecnûn dedi ey büt-i perî-veş
Hâşâk-i zaîfe urma âteş
Yandurmağuma yeter hayâlün
Yohdur mana tâkat-i visâlün
Zinhâr getürme ey semen-ber
Âyîne-i ârızun berâber
Bir zerreye kim vücûd yohdur
Âyîneden ana sûd yohdur
Ol gün ki gözümde var idi nûr
Gözden yüzini yaşurdun ey hûr
Hâlâ ki nezâren oldı müşkil
Durmak ne içün mana mukâbil
Aşk etdi binâ-yı vaslı muhkem
Ma‘nîde meni senünle hem-dem
Ref‘ oldı bu i‘tibâr-ı sûret
Hâşâ ki olam şikâr-ı sûret
Lezzet ruh-i yâr-ı dil-sitândan
Cândur bulan ey dirîğ cândan
<end>

<start>
Cânum gedeli besî zamandur
Cismümdeki şimdi özge cândur
Sensen hâlâ tenümde cânum
Gözde nûrum ciğerde kanum
Menden berî eyledün meni sen
Arza kime eyleyem seni men
Mende olan aşikâr sensen
Men hod yohem ol ki var sensen
Dâim sana mendedür tecellî
Men gayrden olmuşam tesellî
Ger men men isem nesen sen ey yâr
V’er sen sen isen neyem men-i zâr
Çün men olubem senünle memlû
Vahdet revişinde hoş değül bu
Kim daşrada isteyem nişânun
Bir özge mekân bilem mekânun
Evvel bu işi edende bünyâd
Men tıfl idüm ü zemâne üstâd
Etmişdi sana beni mukayyed
Gûyâ ohudurdı ders-i ebced
Hâlâ kılubem kemâl hâsıl
Ebced sebakın ohur mı kâmil
Çün yetdi kemâle ser-hat-ı aşk
Ser-hat görüp ancak eylerem meşk
Rüsvâlığa çün men etmişem ad
Sen hem bu sülûki etme bünyâd
Dut perde-i ismet içre ârâm
Rûsvây menem sen ol nîkû-nâm
Mecnûn mana derler ehl-i âlem
Ancak manadur cünûn müsellem
Sen olma fesâne-i halâyık
Mecnûn işi Leylîye ne lâyık
Mecnûn menem ey vefâlu dildâr
Dîvâneliğe menem sezâ-vâr
Sen eyleme hâlüni diğer-gûn
Leylî ne revâ ki ola Mecnûn
Gam-hâr isen ey büt-i perî-rû
Gam-hârlığun hemîn yeter bu
Kim perde-nişîn olup hemîşe
Dâim kılasen hicâb pîşe
Gün kimi çıhup müdâm seyre
Göstermeyesen cemâl gayre
Kim sende ne olsa resm ü âdet
Etvârumadur menüm şehâdet
Men aşk güzer-gehinde hâkem
El cümle bilür meni ki pâkem
Rahm et mana ey büt-i vefâ-dâr
Ta‘n ehlinün ağzın açma zinhâr
Çün men reh ü resm-i aşk dutdum
Nâmûs tarîkini unutdum
Sen akl eteğini koyma elden
Nâmûsını sahla her halelden
Takrîb ile ol esîr-i mehcûr
Bu nâdire şi‘ri etdi mezkûr
Bu gazel Mecnûn dilindendür
Hayâl ile tesellîdür gönül meyl-i visâl etmez
Gönülden daşra bir yâr olduğın âşık hayâl etmez
Hakîki aşk çün müstevcib-i noksân değül mutlak
Özin ehl-i hakîkat vâlih-i hüsn ü cemâl etmez
Kemâl-i aşka tâlib muhterizdür hüsn-i sûretden
Ki kayd-i hüsn-i sûret âşıkı sâhib-kemâl etmez
Delîl-i cehldür aşk ehline sûret-perest olmak
Ki âkil iftirâkı mümkin ile ittisâl etmez
Gönülde dûst temkin bulsa olmaz gözde cevlânı
Mahabbet sâbit olsa öz yerinden intikal etmez
Sevâd-ı mâsivâdan levh-i dil hâlî gerek dâim
Muvahhid safha-i idrâke nakş-ı hatt u hâl etmez
İrâdet zâyi‘ etmez ehl-i ma‘nî sûrete hergiz
Hakîkat cevherin cehl-i mecâza pây-mâl etmez
Mukayyed olmaz ehl-i sûretün rengine hâl ehli
Fuzûlî kim mukayyeddür meğer idrâk-i hâl etmez
Bu Leylîden Mecnûn etvârına tahsîndür ve Hüsn-i i‘tikâdına kemâl-i yakîndür
Leylî dedi ey vücûd-ı kâmil
Kurb-i Haka ismet ile kâbil
Mi‘râc-ı kemâlüni sınardum
Keyfiyyet-i hâlüni sınardum
Oldum nişe olduğundan âgâh
Hoş mertebedür bu bâreka’llâh
Ahsent ki zât-ı pâk imişsen
Pâkîze-vücûd hâk imişsen
İnsâf hemîn ola kanâat
Teskîn-i hevâya istitâat
Aşkunda riyâ gümân ederdüm
Etvârunı imtihân ederdüm
El minnetü li’llâh oldı ma‘lûm
Vasl olduğı meşrebünde mezmûm
Gam-nâk idüm eyledün meni şâd
Bir kayd teallukından âzâd
Bir gâfil-i hod-perest idüm men
Cehl ile müdâm mest idüm men
Ârâyiş-i zülf ü hâl ederdüm
Peyveste munı hâyâl ederdüm
Kim sen taleb-i visâl edersen
Nezzâre-i zülf ü hâl edersen
Hâlâ mana rûşen oldı hâlün
Mi‘râc-ı hakîkat-i kemâlün
Men besledüğüm bu zülf ü hâli
Çeşm-i siyeh ü izâr-ı âli
Öz cânum içün değül şeb ü rûz
Nezr-i nazarundur ey dil-efrûz
Tâ eylesen demî nezâre
Teskîn veresen dil-i figâra
Hem sen olasen murâda vâsıl
Hem ola mana sevâb hâsıl
Yohdur çü nezâre meyli sende
N’eyler bu cemâl-i hûb mende
Ten dürcinde dür-i revânum
Genc-i bedenümde nakd-i cânum
Derdüm ola sarf-ı reh-güzârun
Gördükde kılam revân nisârun
Tevfîk-ı visâlün edem idrâk
Endîşe-i hecrden olam pâk
Hâlâ ki müyesser olmaz ol kâm
Olmak ne revâ arada bed-nâm
Nesh-i hat-ı i‘tibâr kıldum
Râh-ı adem ihtiyâr kıldum
Tâ niçe vere gubâr-ı sûret
Âyîne-i zâtuma küdûret
Vakt oldı ki rûşen ola mir’ât
Müstağnî ola sıfâtdan zât
Hûn-âb-ı gam ile doldı gönlüm
Gonca sıfatı dutuldı gönlüm
Vakt oldı bu gonca ola handân
Te’sîr ede feyz-i vasl-ı cânân
Farz oldı ki tayy kılam bisâtum
Kat‘edem özümden ihtilâtum
Setr-i ten edem adem hicâbın
Ruhsâra çekem fenâ nikâbın
Tâ hüsn-i ruhum ki istemez yâr
Olmaya nasîb-i çeşm-i ağyâr
Zîrâ ki nişân-ı hüsn-i kâbil
Oldur k’ana âşık ola mâil
Hüsnümde çü yoh kabûl-i âşık
Noksân ile olmağum ne lâyık
Bu hâle münâsip ol perî-zâd
Fi’l-hâl bu şi‘ri etdi bünyâd
Bu gazel Leylî dilindendür
Ne dilber kim demâdem âşıka arz-ı cemâl etmez
Kalur nâkıs bulup feyz-i nazar kesb-i kemâl etmez
Değül cezb etmeyen uşşâkı ma‘şûk olmağa kâbil
Ne hâsıl hüsn-i sûretden ki cezb-i ehl-i hâl etmez
Gerek ruhsâre-i ma‘şûk mahfî gayr-ı ârifden
Ki ârif olmayan idrâk-i sun‘-i Zülcelâl etmez
Hevâ-yı nefsdür kim hûblar vaslına tâlibdür
Ve ger ne aşk-ı kâmil fark-ı hicrân ü visâl etmez
Olan nakd-i hayâtın âşıkun ma‘şûk sarf eyler
Bu zulmi âh eğer ma‘şûkına âşık helâl etmez
Mecâz ehline hublar cilve-i nâz eylesünler kim
Özin ehl-i hakîkat mübtelâ-yı zülf ü hâl etmez
Fuzûlî âlem-i sûretde ser-gerdân gezer gâfil
Zehi gâfil bu sevdânun ser-encâmın hayâl etmez
Tamâmî-i sühan
Hatm eylemedin sözini ol mâh
Bir nâka-nişîn görindi nâgâh
Nâka eseriyle bir sebük-hîz
Gördi ki gelür nesîm tek tîz
Bildi büt-i gül-ruh u semen-bûy
Kim özi içündür ol tek ü pûy
Bildi ki rakîb-i bed-gümândur
Endûh-i dil ü belâ-yı cândur
Ol mâh-veş olduğında gâlib
Olmış ana sür‘at ile tâlib
Gül-zâra henüz yetmedin hâr
Gül kıldı vedâ‘-ı sahn-ı gül-zâr
Ol hâlete vâkıf olmadan gayr
Depretdi cemâze-i sebük-seyr
Cûyende görüp ol âftâbı
Terk etdi şitâb ü ıztırâbı
Tevfîk-i murâda oldı hoş-dil
Düşdi öne kıldı azm-i menzil
Şehbâzı yetürdi âşiyâna
Tapşurdı nihâli bâğ-bâna
Mecnûn yine kaldı zâr ü mehcûr
Hem-sohbeti mâr ü hem-demi mûr
Ne durmağa tâkat ü karârı
Ne gezmeğe elde ihtiyârı
Bu Mecnûnun mi‘râc-ı fezâilidür ve Beyân-ı mertebe-i hüsn-i hasâilidür
Şâhenşeh-i mülk-i mihnet ü derd
Ya‘nî Mecnûn-ı derd-perverd
Bir pâk idi kim bu arsa-i hâk
Anun kimi görmemişdi bir pâk
Ma‘mûre-i kurb-i Hak makâmı
Ervâha farîza ihtirâmı
Çün nefret-i şerr-i nesl-i Âdem
Kıldı ana vahşeti müsellem
Her vahş donunda bir firişte
Yâr oldı ol âdemî-sirişte
Zâhirde refîki vahş ile tayr
Bâtında melâik ile hem-seyr
Kılmışdı kemâl-i i‘tidâli
Kisvet eleminden anı hâlî
Çekmezdi cihânda ol cihân-gerd
Endîşe-i germ ü gussa-i serd
Bilmişdi cihânun i‘tibârın
Yoh yerine saymış idi varın
Dutmışdı tarîk-i ehl-i tevhîd
Bulmışdı kemâl-i terk ü tecrîd
Olmışdı vücûd-ı pâki bir nûr
Âlâyiş-i ekl ü şürbden dûr
Tahsîl kılup safâ-yı sîret
Görmişdi mecâzdan hakîkat
A‘yâna yoh idi i‘tibârı
Nakkâş idi nakşdan murâdı
Mevzûn idi tab‘-ı nükte-dânı
Her nüktede vâkıf-ı meânî
<end>

<start>
Âvâzı idi besî mülâyim
Üslûbı dürüst usûli kâim
Tahrîr ile her çekende âvâz
Kuşlara dutardı râh-ı pervâz
Gâhî gazel ü gehî kasîde
İnşâ kılup ol sitem-resîde
Sûz ile ohurdı gâh ü bî-gâh
Bir niçe azîz anunla hem-râh
Yazarlar idi tamâm şi‘rin
Ohurlar idi müdâm şi‘rin
Âlemlere ol garîb ü mehcûr
Ekser bu sebebden oldı meşhûr
Âvâzı vü zihni vü cemâli
Kılmışdı mukayyed ehl-i hâli
Kim olsa bu üç kemâle kâbil
Demek olur ana zât-ı kâmil
Peyveste kılup kemâlin izhâr
Bu beytleri kılurdı tekrâr
Bu gazel Mecnûn dilindendür
Biz cihân ma‘mûresin ma‘nîde vîrân bilmişüz
Âfiyet gencin bu vîrân içre pinhân bilmişüz
Ger özin dânâ bilür taklîd ile sûret-perest
Âlem-i tahkîkde biz anı nâ-dân bilmüşüz
Bî-haberler şerbet-i râhat bilürler bâdeni
Biz hakîm-i vaktüz anı tökmişüz kan bilmişüz
Bilmüşüz kim mülk-i âlem kimseye kılmaz vefâ
Ol zamandan kim anı mülk-i Süleyman bilmişüz
Ayru bilmişsen Fuzûlî mescidi meyhâneden
Sehv imiş ol kim seni biz ehl-i irfân bilmişüz
Bu Leylînün bahâr-ı ömrine hazân erdüğidür ve Gül-bün-i hayâtına sarsar-ı noksân yetdüğidür
Sâkî göze geldi neş’e-i mey
Bir niçe kadeh yürüt peyâpey
Azm-i tarab etdük ihtimâm et
Zevkin tarab ehlinün tamâm et
Bezm ehline câm-ı lâle-gûn dut
Ammâ mana cümleden füzûn dut
Zîrâ ki henûz nîm-mestem
Gam silsilesine pây-bestem
Hoşdur tarab ehlinün bu bezmi
Dağılmağa olmasaydı azmi
Hoşdur ferah ehlinün bisâtı
Olsaydı sebât-ı inbisâtı
Târîh-nüvîs-i hâl-i eyyâm
Bu kıssaya beyle verdi itmâm
Kim vasldan olmayup tesellî
Mecnûndan olanda dûr Leylî
Kesmişdi teallukın cihândan
Kat‘-ı nazar eylemişdi cândan
Bir fasl ki dest-i gâret-i dey
Gül-zâr bisâtın eyledi tayy
Mâtem-kede oldı arsa-i bâğ
Mâtemde sürûd nâle-i zâğ
Leylâ kimi oldı lâle mestûr
Mecnûn kimi şâh-ı ergavân ‘ûr
Renc-i yerekandan oldı eşcâr
Lerzân ü zaîf ü zerd-ruhsâr
Söndi gül ü lâlenün çerâğı
Sarsar yeli zulmet etdi bâğı
Gül bîm-i taarruz-ı havâdan
Lâle sitem-i dem-i sabâdan
Rahtını yaşurdı bağlarda
La‘lini itürdi dağlarda
Bir mâr misâli oldı her nehr
Her nehrde su mesâbe-i zehr
Yel âb-ı hayâtı âteş oldı
Âteş yel içinde dil-keş oldı
Gökden yere yetdüğinde bârân
Her katra olup misâl-i peykân
Gûyâ ki yetürdi bâğa bî-dâd
Kim şu‘bede-i taharrük-i bâd
Bir sihr ile âbı âhen etdi
Andan ten-i bâğa cevşen etdi
Bir gün bu havâda Leylî-i zâr
Gam def‘ine etdi meyl-i gül-zâr
Gördi gül ü lâleden eser yoh
Envâ‘-ı şecerde berg ü ber yoh
Sahn-ı çemenün safâsı getmiş
Noksân-ı safâ kemâle yetmiş
Ne sebze teninde tâb kalmış
Ne berg yüzinde âb kalmış
Mâtemkede gördi bûstânı
Rikkat odına dutuşdı cânı
Sûz-ı ciğer ile yana yana
Şerh etdi gamını bûstâna
K’ey bâğ nedür bu âh-ı serdün
Men hasteye zâhir eyle derdün
Men dahi senün kimi nizârem
Bir gülden ırağ zerd ü zârem
Ne devlet-i kurbine kabûlüm
Ne ravza-i kûyşına vusûlüm
Sen gerçi hazânasen giriftâr
Elbette bahâra yetmeğün var
Ümmîd-i visâl mende yohdur
Senden gam ü gussa mende çohdur
Arturdı gam ağladukça derdin
Giryân göğe dutdı rûy-ı zerdin
Bu Leylînün anasına vasiyyet etdüğidür ve Dûst yâdiyle dünyâdan getdüğidür
Ma‘bûdına arza kıldı râzın
Bildürdi gönüldeki niyâzın
K’ey hâkim-i arsa-i kıyâmet
Sultân-ı serîr-i istidâmet
Nevmîdliğ âteşine yandum
Bi’llâh bu vücûddan usandum
Çün dûst yanında nâ-kabûlem
Bi’llâh bu hayatdan melûlem
Men şem‘-i şeb-i firâk-ı yârem
Sûzân ü siyâh-rûzgârem
Yandurdı meni cefâ-yı âlem
Dinlemezem ölmeyince bir dem
Derdüm ki vücûdum olsa bâkî
Şâyed düşe vasl ittifâkı
Pertev bırahanda âftâbum
Bildüm ki vücûd imiş hicâbum
Yâ Rab meni et fenâya mülhak
Kim râh-ı fenâ imiş reh-i Hak
Pâk idi duası etdi te’sîr
Fi’l-hâl mizâcı buldı tağyîr
Te’sîr-i havâ-yı nâ-münâsib
Terkîbine za‘f kıldı gâlip
Geldükçe ziyâde oldı derdi
Teb-lerze ferâgatin giderdi
Mahv oldı teb içre ol perî-veş
Bir şem‘ kimi ki göre âteş
Eksildi arakda hüsni tâbı
Bir gül kimi kim geder gül-âbı
Za‘f-ı teni ol makâma yetdi
Kim bister içinde cismi itdi
Bisterde taleb kılan nişânın
Görmezdi vücûd-ı nâ-tüvânın
Ref‘ oldı nişâne-i selâmet
Mevtine görindi min alâmet
Azm eyledi olmağa müsâfir
Rihlet eseri çü oldı zâhir
Ref‘ etdi hicâb-ı ihtirâzın
Fâş etdi anaya gizlü râzın
K’ey derd-i dilüm devâsı ane
Şem‘-i emelüm ziyâsı ane
Gam gizlemek ile câna yetdüm
Tâ mümkin idi tahammül etdüm
Hâlâ ki mukarrer oldı getmek
Farz oldı bu sırrı zâhir etmek
Olsun sana ey zaîfe rûşen
Kim tîğ-i hevâ helâkiyem men
Cismümde yoh özge derd tâbı
İllâ gam-ı aşk ıztırâbı
Men âşık-ı zâr ü bî-nevâyem
Bir mâh-likâya mübtelâyem
Sevdâsı ile yoh oldı varum
Geçdi hevesiyle rûzgârum
Çoh ârzû eyledüm cemâlin
Bir gün görebilmedüm visâlin
Hâlâ gederek gönülde sûzı
Elden ne gelür bu idi rûzî
Ancak değülem men-i perişân
Ol yâr gamında zâr ü giryân
Ol hem men-i zâra mübtelâdur
Ser-geşte-i vâdî-i belâdur
Mendendür anun cünûnı efzûn
Kays iken olupdur adı Mecnûn
Dâim geçürür gamumda eyyâm
Bir gün ana hâsıl olmayup kâm
Rüsvâ-yı zemâne oldı menden
Âfâka fesâne oldı menden
Bîhûde değül figân ü âhı
Yahmaz mı meni anun günâhı
Men kim gederem bu hâk-dândan
Derdüm bu ki şerm-sârem andan
Ey mûnis-i rûzgârum ane
Gam-hârum ü gam-güsârum ane
Men dâr-ı bekâya azm edende
Dünyâya vedâ edüp gedende
Mensüz çeküp âhlar figânlar
Sahrâlara düşdüğün zamanlar
Düşse yolun ol olan diyâra
Arz-ı gamum eyle ol figâra
Zinhâr ana olanda vâsıl
Hoş kimsedür andan olma gafil
Düş ayağına rızâsın iste
Men mücrim içün duâsın iste
Arz eyle ki ey vefâlu dildâr
Cân verdi yolunda Leylî-i zâr
Aşkunda yerine yetdi lâfı
Da‘vâsınun olmadı hilâfı
Söyle men-i zâr ü mübtelâdan
K’ey aşkda lâf eden belâdan
Halvet-geh-i ünse mahrem oldum
Âzâde vü şâd ü hurrem oldum
Sen hem gelegör teallül etme
Men muntazırem tegâfül etme
Ger sâdık isen bu yolda sen hem
Sabr eyleme eyle terk-i âlem
Gel kâm-ı dil ile olalum yâr
Bir yerde ki yohdur anda ağyâr
Dâim olalum bir evde hem-râz
Kim çıhmaya daşra andan âvâz
Hoş menzil-i emne bulmışem râh
Bî-ta‘ne-i dûst ü cevr-i bed-hâh
Menden seni eylemek haber-dâr
Bismillâh eğer irâdetün var
Çün kıldı vasiyyetini âhir
Azm-i sefer etdi ol müsâfir
Yâd eyledi yâr-ı mihr-bânın
Vasl ârzûsiyle verdi cânın
<end>

<start>
Kimdür ki cihânda fânî olmaz
Devr-i feleğün amânı olmaz
Dünyâ yedi başlu ejdehâdur
Endîşe-i ülfeti hatâdur
Her lutfınadur defîne min kahr
Her şehdinedür karîne min zehr
Devrân üzerindedür zemâne
Elbette gelen geder cihâna
Erbâb-ı zemâneye verüp pend
Bu şi‘ri ne hoş demiş hıred-mend
Gazel
Bu âlem kim gönül kaydın çekersen mihnet ü gamdur
Fenâ ser-menzilin seyr eyle kim bir hoşça âlemdür
Anup tenhâlığı kabr içre nefret kılma ölmekden
Tarîk-i üns dut kim her avuç toprak bir âdemdür
Değül muhkem cihân mülkinde her bünyâd kim kılsan
Fenâ mülkinde dut menzil kim ol bünyâd muhkemdür
Ecel âlâyiş-i havf ü hatâdan kurtarur nefsi
Bu cevher kîmyâ-yı devlete iksîr-i a‘zamdur
Kemâl–i aşk-ı insan mevt ilendür râh-ı hikmetde
Belî mücrâ kılan hükmün misâlin nakş-ı hâtemdür
Bahâr eyyâmı girsen lâle-zâra hâkün cezasın
Muhakkar görme kim her zerre bir câm ile bir Cemdür
Esîr-i nefsdür ehl-i cihân bilmez fenâ kadrin
Fuzûlî terk tevfîki sana ancak müsellemdür
Tamâmî-i sühan
Leylî gül-i gülşen-i letâfet
Çün gördi hazân yeliyle âfet
Pâ-mâl-i hazân olup bahârı
Encâma yetişdi rûzgârı
Bî-çâre anası açdı başın
Başından aşurdı kanlu yaşın
Kâfûrını tökdi zağferâna
Sûz-ı dil ile gelüp figâna
Ahıtdı gözinden eşk-i gül-gûn
Söylerdi ki ey garîb-i mahzûn
Sensüz n’ederem hayâtı bâkî
Min-ba‘d men ölmek iştiyâkı
Çoh ağlayup etdi âh ü nâle
Ağlar kim olursa beyle hâle
El-kıssa dutup tarîk-i mâtem
Ol vâkıaya yığıldı âlem
Ahyâ-ı Arabda kopdı şîven
Yanmışlara evler oldı külhan
Ta‘zîm ile dutdılar azâsın
Kabrin düzüp urdılar binâsın
Ten oldı mukîm-i arsa-i hâk
Rûh oldı karîn-i evc-i eflâk
Şevk ehline kurb hâsıl oldı
Deryâsına katra vâsıl oldı
Bu Mecnûnun Leylî vefâtından haber eşitdüğidür ve Hasretle dünyâdan getdüğidür
Mihnet çemeninde gül derenler
Âlemde yaman haber verenler
Gam nüshasın eyleyende tahrîr
Vermişler ana bu nev‘ teşhîr
Kim Zeyd-i sitem-resîde-i zâr
Ol vâkıadan olup haberdâr
Fi’l-hâl kılup azîmet-i râh
Mecnûn-ı hazîni etdi âgâh
K’ey şîfte-i şikeste-tâli‘
Efsûs ki sa‘yün oldı zâyi‘
İdbâr tılısmun etdi bâtıl
Bu meşgaleden dahi ne hâsıl
Bâzâr bozıldı yığ bisâtun
Bu silsileden kes irtibâtun
Leylî sana verdi zindegânî
Sen ol bâkî ol oldı fânî
Sen sadkası olduğun perî-veş
Oldı sana sadka ey belâ-keş
Azm-i reh-i cennet etdi ol hûr
Firdevs makâmın etdi ma‘mûr
Mecnûn ki haberden oldı âgâh
Sûz-ı ciger ile çekdi bir âh
Kim gulgulesin hem ol zamanda
Cânânı eşitdi ol cihânda
Az kaldı ki nâlesiyle dildâr
Ol hâb-ı ecelden ola bîdâr
Bir lahza bülend olup hurûşı
Düşdi yere getdi akl ü hûşı
Çün geldi özine çekdi nâle
Yağdurdı hazânı üzre jâle
Ta‘ne sözin etdi Zeyde bünyâd
K’ey sâkî-i bezm-i zulm ü bî-dâd
N’etdüm sana kasd-ı cânum etdün
Kasd-ı dil-i nâ-tüvânum etdün
Kıydun men-i zâr ü nâ-tüvâna
Urdun sitem âteşini câna
Zehr idi meğer bu verdüğün câm
Kim merg peyâmın etdi i‘lâm
Bir mûr-çeye nedür bu kîne
Fûlâda dözer mi âb-gîne
Te’sîr-i setemden ictinâb et
Bârî bu günâha bir sevâb et
İlet meni yâr olan diyâra
Şem‘ eyle meni mezâr-ı yâra
Düşdi yola oldı Zeyde hem-râh
Bir hâl ile kim neûzü bi'llâh
Çün gördi mezâr-ı gül-izârın
Düşdi vü kucakladı mezârın
Göğsini kılıp lahid kimi çâk
Merkad kimi saçdı başına hâk
Kabr üzre ahıtdı kanlu yaşın
La‘l eyledi yaşı kabri daşın
Yer yüzin edüp sirişk memlû
Geçdi yere ol sirişkden su
Oldı dür-i eşk-i bî-karârı
Kabr içre nigârınun nisârı
Göz yaşını eyledi muhâtab
K’ey tîre şeb-i firâka kevkeb
Çıhmak sana oldı şimdi vâcib
Kim oldı ol âftâb gâib
Bir burcı makâm dutmış ol mâh
Kim olmaz ana nesîm hem-râh
Sen durma eğer mürüvvetün var
Gir toprağa anı iste zinhâr
Gör handadur ol dür-i yegâne
N’etmiş ana âfet-i zemâne
Pâ-bûsın edüp yetür niyâzum
Bildür bu tazarru‘ ile râzum
Ke’y şem‘ nedür bu ictinâbun
Men bahtı siyâhdan hicâbun
Câm-ı mey-i gam dutanda âlem
Sen içmiş idün bu câmı men hem
Mest etdi meğer seni bu bâde
Kim bezmde durmadun ziyâde
Bir nâdire şem‘ idün şeb-efrûz
Düşdi sana zevk-i aşkdan sûz
Bir niçe zaman eğerçi yandun
Sûz-ı dile durmadun usandun
Bî-dârlığa getürmedün tâb
Şehlâ gözün oldı mâil-i hâb
Hem-râhum idün bu yolda ey mâh
Hem-râhı koyup geder mi hem-râh
Eflâke tefâhur eyle ey hâk
Kim oldı defînün ol dür-i pâk
Zülfine muârız olma ey mâr
Kim anda mukîmdür dil-i zâr
Hâline taarruz etme ey mûr
Kim bağludur anda cân-ı mehcûr
Ey ömr gel imdi başa sen hem
Kim çeşmüme tîre oldı âlem
Âlem hoş idi ki var idi yâr
Çün yâr yoh olmasun ne kim var
Ey cân ten-i hasteye vedâ‘ et
Bir haste ile yeter nizâ‘ et
Müştâkunem ey ecel kerem kıl
Def‘-i elem eyle ref‘-i gam kıl
Kurtar meni ıztırâb-ı gamdan
Ver müjde vücûduma ademden
Âyînemi eyle jengden pâk
Kıl perde-i i‘tibârumı çâk
Ref‘ et ne ise arada hâil
Eyle meni ol nigâra vâsıl
Teklîf-i visâl eder mana yâr
Bir yerde ki yohdur anda ağyâr
Men getmemek eylesem hatâdur
Senden mana bir meded revâdur
Bi'llah mededümde kılma ihmâl
Kim bahtuma yüz verüpdür ikbâl
Yâ Rab mana cism ü cân gerekmez
Cânânumsuz cihân gerekmez
Min-ba‘d zelîl ü hâr kılma
Ser-geşte-i rûzgâr kılma
Efganda iken gedüp karârı
Oldı bu gazel dilinde cârî
Bu gazel Mecnûn dilindendür
Yandı cânum hecr ile vasl-ı ruh-ı yâr isterem
Derd-mend-i firkatem dermân-ı dîdâr isterem
Bülbül-i zârem değül bîhûde feryâd etdüğüm
Kalmışem nâlân kafes kaydinde gül-zâr isterem
Dehr bâzârında kâsiddür metâ‘-ı himmetüm
Bu metâ‘ı satmağa bir özge bâzâr isterem
Fânî olmak isterem ya‘nî belâ-yı dehrden
Râhat-ı cism-i zaîf ü cân-ı efgâr isterem
N’ola ger kılsam şeb-i hicrân temennâ-yı ecel
N’eyleyem çohdur gamum def‘ine gam-hâr isterem
Çün bekâ bezmindedür dildâr men hem durmazem
Bu fenâ deyrinde bezm-i vasl-ı dildâr isterem
Ey Fuzulî istemez kimse rızasıyle fenâ
Men ki mundan özge bilmen çâre nâçâr isterem
Tamâmî-i sühan
Çün râz-ı derûnın etdi takrîr
Re’yine muvâfık oldı takdîr
İmdâd kılup inâyet-i Hak
Kıldı anı maksadına mülhak
Gül derdi hadîka-i emelden
Mey içdi surâhî-i ecelden
Kabrini kucakladı nigârun
Cân sadkası etdi ol mezârun
Leylî dedi verdi cân-ı şîrîn
Ol âşık-ı bî-karâr ü miskîn
İnsâf hemîn ola mahabbet
Bu dâiredür makâm-ı hayret
Gûyâ ki elinde idi cânı
Dâim gözedürdi ol zamânı
Çün devr ile yetdi ol zemâne
Andan bir icâzet oldı câna
Her niçe ki var idi nigârı
Âlemde idi anun karârı
Çün kıldı nigârı terk-i âlem
Bu âlemi terk kıldı ol hem
Çün gördi bu hâli Zeyd-i gam-nâk
Efgân kılup etdi yahasın çâk
Feryâd ile kıldı nevha bünyâd
Evc-i feleğe yetürdi feryâd
<end>

<start>
Zâr ağladı eyle kim hem ol dem
Âhı ünine yığıldı âlem
El cem‘ olup etdiler nezâre
Mecnûn-ı siyâh-rûzgâra
Kabr üstine gördiler yıhılmış
Cânâneye cân nisâr kılmış
Ahvâline ağlayup serâser
Defn etmeğin etdiler mukarrer
Gasl eyleyüben ten-i nizârın
Dildârıun açdılar mezârın
Koydılar anı hem ol mezâra
Gam-nâk yetişdi gam-güsâra
Rûh oldı felekde rûha hem-râz
Ten oldı ten ile yerde dem-sâz
Ref‘ oldı teallukât-ı hâil
Matlûbına tâlib oldı vâsıl
Bir bezm iki şâha mahfil oldı
Bir burc iki mâha menzil oldı
Kabr üstine koydılar nişâne
Fâş oldı bu mâcerâ cihâna
Tavfında kılup murâd hâsıl
Ol kabre halâyık oldı mâil
Geçdükçe zamân mükerrem oldı
Hâcet-geh-i ehl-i âlem oldı
Budur eser-i mahabbet-i pâk
Hoş mertebedür bu kılsan idrâk
Ol meşhede Zeyd olup mücâvir
Âsâr-ı sadâkat etdi zâhir
Ta‘mîr içün etdi çoh atâlar
Tedrîc ile kıldı çoh binâlar
Peyveste harâret-i cigerden
Kandîl-i mezârın etdi rûşen
Cârûb ile âb olanda matlûb
Müjgân ile eşki âb ü cârûb
Her lahza kılurdı tâze mâtem
Kılmazdı figân ü nâlesin kem
Ol mûnis-i müşfik ü muvâfık
Bir gece karîb-i subh-ı sâdık
Bîmâr teninde kalmayup tâb
Kılmışdı mezâra yasdanup hâb
Hâb içre görindi ol figâra
Bir bâğda iki mâh-pâre
Ruhsârlarında zevkden nûr
Bîm-i gam ü derd-i gussadan dûr
Hoş-vakt ü neşât-mend ü dil-şâd
Ağyâr taaruzından âzâd
Her meh-veşe min ferişte-sûret
İhlâs ile olmış ehl-i hidmet
Sordı ki bular ne mâhlardur
Ne rütbelü pâdişâhlardur
Bu ravza ne ravza-i berîndür
Bu kavm ne kavm-i nâzenîndür
Budur dediler riyâz-ı Rıdvân
Bu kavm-i huceste hûr ü gılmân
Bu iki meh-i huceste-ruhsâr
Mecnûn ile Leylî-i vefâ-dâr
Çün vâdî-i aşka girdiler pâk
Ol pâkliğ ile oldılar hâk
Menzilleri oldı bâğ-ı Rıdvân
Çâkerleri oldı hûr ü gılmân
Çün munda rızâ verüp kazâya
Sabr eylediler gam ü belâya
Getdükde cihân-ı bî-vefâdan
Kurtıldılar ol gam ü belâdan
Çün Zeyd yuhudan oldı bîdâr
Bu nükteni etdi halka izhâr
Halkun olup i‘tikâdı efzûn
Ol kabre ziyâret oldı kânûn
Tamâmî-i sühan
Sâkî mütegayyir oldı hâlüm
Söylemeğe kalmadı mecâlüm
Min-ba‘d ziyâde verme bâde
Rahm eyle ki ser-hoşem ziyâde
Hoş gaflet ile geçürdüm eyyâm
Bilmem ki n’olur işüm ser-encâm
Ser-mâye-i ömr getdi elden
Sûd etmedüm etdüğüm amelden
Feryâd bu cevrden ki gerdûn
Ahvâlümi eyledi dîger-gûn
Dün dîde-i ter kılup güher-bâr
Gerdûna dedüm ki ey cefâ-kâr
Hergiz revişünden olmadum şâd
Dâm-ı gam ü mihnetünden âzâd
Ahbâba nakîz devr edersen
Erbâb-ı kemâle cevr edersen
Mecnûn eğer olsa idi câhil
Olmazdun itâatinde kâhil
Fermânına inkıyâd ederdün
Gönlini müdâm şâd ederdün
Ehl-i hüner olduğı sebebden
Sâhib-nazar olduğu sebepden
Akrânı içinde hâr kıldun
Bî-izzet ü i‘tibâr kıldun
Leylî ger olaydı bir hayâsuz
Ya sen kimi mihrsüz vefâsuz
Olmazdı ana hemîşe cevrün
Kâmınca müdâm olurdı devrün
Fazl ehline mâil olduğından
İdrâk ile kâmil olduğından
Dâim gam elinde zâr edüpsen
Âşüfte-i rûzgâr edüpsen
Men hem ger olaydum ehl-i tezvîr
Etmezdün i‘ânetümde taksîr
Senden garazum olup ser-encâm
Devründe mana olurdı ârâm
Çün ehl-i vekâr ü neng ü ârem
Cevrünle hemîşe hâr ü zârem
Bu yüzden imiş senün medârun
Var imdi ki yohdur i‘tibârun
Gerdûn eşidüp menüm itâbum
Verdi bu edâ ile cevâbum
K’ey sûret-i hâlden habersüz
Her hikmete ayb eden hünersüz
Men emre muvâfık eylerem devr
Hikmetde vefâdur etdüğüm cevr
Ammâ sen eden amel hatâdur
Kim pîr-i tarîkatün hevâdur
Şâirliğe iftihâr edüpsen
Kizbi özüne şiâr edüpsen
Mecnûn dedüğün vücûd-ı kâmil
Her dânişe menden oldı kâbil
Dîvâne ana sen eyledün ad
Senden ana yetdi zulm ü bî-dâd
Leylî dedüğün meh-i tamâmı
Men perdede sahladum girâmî
Rüsvâ-yı halâyık eyledün sen
Min ta‘neye lâyık eyledün sen
Geh Nevfele özr kıldun ıtlâk
Geh İbni Selâma zulm ilhâk
Şerm et bu ne herzedür ne mühmel
Ne İbni Selâm hansı Nevfel
Şerh eylemek eyledün fesâne
Kıldun olarun sözin behâne
Gördi çürümiş sünükler âzâr
Töhmetlerüne olup giriftâr
Emvât mezâlimine girdün
Âsûdelere azâb verdün
Cürmine olanda halk mülzem
Lâzım sorılur bu iftirâ hem
Yetmez mi bu bâis-i azâbun
Bu mes’elede nedür cevâbun
Ey tûtî-i bûstân-ı güftâr
Sarrâf-ı sühan Fuzûlî-i zâr
Aldanma eğer sipihr-i lâib
Ta‘n ile sana dediyse kâzib
Eş‘âra abes deyüp usanma
Ser-mâye-i nazmı sehl sanma
Sözdür güher-i hizâne-i dil
İzhâr-ı sıfât ü zâta kâbil
Cân sözdür eğer bilürse insân
Sözdür ki deyerler özgedür cân
Bi’llah bu yaman mıdur ki hâlâ
Emvâta söz ile verdün ihyâ
Mecnûn ile Leylîni kılub yâd
Ervâhlarını eyledün şâd
Bu beyân-ı özr-i te’lîf-i kitâbdur ve Tarîh-i zamân-ı feth-i bâbdur
Ey kilk-i revende bâreka’llâh
Oldun men-i reh-neverde hem-râh
Min sa‘y ile hâcetüm bitürdün
Bir menzile âkibet yetürdün
Rahmet sana kim sen etdün imdâd
Bu eski binâyı etdüm âbâd
Eşk ile derûnı sîm-endûd
Âh ile bîrûnı anber-âlûd
Mahzenleri genc-i gevher-i derd
Revzenleri menfez-i dem-i serd
El-kıssa müretteb oldı bir bâğ
Her lâlesi bağrı üzre bin dâğ
Hûn-ı ciger âb-ı cûy-bârı
Nevk-i müje ebr-i nevbahârı
Ol dem ki bu nüsha oldı merkûm
Leylî Mecnûn adına mersûm
İzhâra gelüp rümûz-ı vahdet
Vahdetde tamâm olup hikâyet
Târîhine düşdiler muvâfık
Bir olmağ ile ol iki âşık
Bu erbâb-ı vefâdan tevakku‘-i kabûl-i ma‘zeretdür ve Ashâb-ı zekâdan temennâ-yı duâ-yı mağfiretdür
İnsâf ver ey hasûd insâf
Ta‘n etme ki cevherün değül sâf
Ahvâlümi gör harâb ü muztarr
Endûh-ı zemâneden mükedder
Söz dâiresi değül bu ahvâl
İnsâf mana ki olmazem lâl
Menden tama‘ etme fikr-i sâib
Ahvâlümedür sözüm münâsib
Azdur deme cevherüm safâsın
Bir sor ki ne verdiler bahâsın
Bi’llah ger olaydı bir hırîdâr
Min genc-i nihân kılurdum izhâr
Fi’lcümle bu hem ki oldı mastûr
Bir şevk ile zevkden değül dûr
Ayb-ı hüner ihtiyâr kılma
Şi‘rüm hasedin şiâr kılma
Bîhûde yeter taarruz eyle
Ger kâdir isen cevâb söyle
Terk eyle taarruz u inâdı
Kim vâdî-i cehldür bu vâdî
Dem hayr sözinden ur demâdem
V’er hayr demezsen ebsem ebsem
<end>

<start>
Agardı berf île yir yir çemende cism-i nihâl 
Niteki penbe-i dâg ile sîne-i abdâl
Zemîne bâd-ı hevâdan çok akçe düşdi yine 
Pür itdi dâmen-i sahrâyı toldı ceyb-i cibâl
Meger ki hokka-i çarhuñ zamâne harrâtı 
Döker tırâşesini kûh u deste berf-misâl
Zemîne dâmen-i ebr ile saçdı sîmi felek 
Bu hâleti göricek mâ’ il oldı tâze nihâl
Bu fasl içinde şu kim sabrı kaldı ser-mâye 
Olur nihâl-i çemen gibi gark-ı mâl u menâl
Cihânı berf ile yah tutdı kış kıyâmetdür 
Aceb mi yir yüzine çıksa hep defâ’ in-i mâl
Pür oldı şâhları üzre yahdan âyineler 
Garîb sûrete girdi bu fasl içinde gazâl
Meger ki ‘ âlem-i ‘ ulvîde nev-bahâr oldı 
Döker şükûfe-i bâdâmı sahn-ı bâga şimâl
Sevâhil-i çemene çıkdı genc-i bâd-âverd 
Yöneldi husrev-i nev-rûza devlet ü ikbal
Döşendi berf ser-â-pây sahn-ı sahrâya 
Agardı rûy-ı zemîn sanki tahta-i remmâl
Nişân-ı pây-ı vuhûş u tuyûr sahrâda 
Çizildi rîk-i sefîd üzre gûyiyâ eşkâl
Beyâz düşdi hele şekl-i tâli’ -i eyyâm 
Misâl-i çihre-i baht-ı edîb-i ferruh-fâl
Ser-i efâzıl-ı âfâk müftî-i ‘ âlem 
Sipihr-i fazl u kemâl âfitâb-ı câh u celâl
İmâm-ı saff-ı efâzıl emîr-i hayl-i kirâm 
Emîn-i dîn ü düvel hvâce-i huceste-hısâl
Ebû Hanîfe-i sânî Ebu’ s-su’ ûd ol kim 
Fezâ’ il içre efâzıl olupdur aña ‘ ıyâl
O kim yazılmış ezel tâk-ı bârgâhında 
Melâz u melce’ -i erbâb-ı fazl u ehl-i kemâl
Şu deñlü şân-ı şerîfinde var anuñ ‘ azamet 
Ki kendüsin yitürür meclisine gelse celâl
Durûb-ı tîg-i havâdisden özge bulmadılar 
Şolar ki kendülerin aña tutdılar emsâl
Nücûm içinde Süreyyâ terâzû ile yürür 
Ki sâdır olmaya eyyâm-ı devletinde vebâl
Kemîne-bende-i dîrînenem hudâvendâ 
Bu bende cânibini lutfuñ itmesün ihmâl
Ma’ ârif ehline kapundañ irişür ma’ rûf 
Fezâ’ il ehline tapuñdan irişür efzâl
Kerîm özüñle mükerrem cihânda lutf u kerem 
Şerîf aduñla müşerref kabâle-i ikbâl
Arûs-ı dehre senâñı benem kılâde kılan 
Güher edâ-yı girân-mâye rişte ince hayâl
Selâset-i kelimâtum safâ-yı eş’ ârum 
Akar su gibi kılupdur kulûbı hep meyyâl
Terâne eylese bülbül çemende güftârum 
Gelüp öñinde zemîn-bûs iderdi âb-ı zülâl
Velîkin âyine-i tab’ -ı safvet-âyînüñ 
Bu rûzgârda var sûretinde gerd-i melâl
Fezâ-yı fakr u felâketde savlecân-ı kazâ 
Getürdi gûy-sıfat döne döne başuma hâl
Hemîşe nergis-i ikbâl u baht hvâb-âlûd 
Hemîşe turra-i tâli’ müşevveşü’ l-ahvâl
Nigîn-i baht u sivâr-ı sa’ âdet elde degül 
Ayakda kodı zamâne niteki zer halhâl
Hezâr-bâr belâ pûtesinde kâl oldum 
Henûz âteş-i mihnetde yok halâsa mecâl
Du’ â-yı devletine kıl ‘ azîmet ey Bâkî 
Murâd neydügi ma’ lûm zâhir oldı me’ âl
Hemîşe tâ kıla keff-i direm-feşân-ı sabâ 
Şitâda dâmen-i kühsâr u deşti mâl-â-mâl
Eyâdi-i keremüñ berr ü bahre şâmil ola 
Niteki eyleye her cânibe şümûl-i şimâl
Cihân musahhar-ı fermân ola murâdâtuñ 
Müyesser eyleye dâ’ im Müyessirü’ l-a’ mâl
<end>

<start>
Benüm tek hîç kim zâr ü perîşân olmasun yâ Râb
Esîr-i derd-i ışk u dâg-ı hicrân olmasun yâ Râb
Dem-â-dem cevrlerdür çekdüğüm bî-rahm bütlerden
Bu kâfirler esîri bir müselmân olmasun yâ Râb
Görüp endîşe-i katlümde ol mâhı budur derdüm
Ki bu endîşeden ol meh peşîmân olmasun yâ Râb
Çıharmak itseler tenden çeküp peykânın ol servün
Çıhan olsun dil-i mecrûh peykân olmasun yâ Râb
Cefâ vü cevr ile mu’tâdem anlarsuz n’olur hâlüm
Cefâsına had ü cevrine pâyân olmasun yâ Râb
Dimen kim adli yoh yâ zulmi çoh her hâl ile olsa
Gönül tahtına andan özge sultân olmasun yâ Râb
Fuzûlî buldı genc-i âfiyet meyhâne küncinde
Mübârek mülkdür ol mülk vîrân olmasun yâ Râb
<end>

<start>
Bugün Türkiye'de padişah olsam, 
Medyanınn ağzına tıpa verirdim
Fazla değil fazla üç dört gün kalsam, 
Çoğunu gaz yapar tüpe verirdim.
Önce solcu liderlerden başlardım.
Deniz'le Murat'ı fena haşlardım.
Hırlşatıkça peşlerinden taşlardım.
Yetiştikçe bir ton sopa verirdim.
Ecevit'e kimler ne derse desin, 
Bırakırdım Hikmet Çetin'i yesin, 
Erdalla ilgili kararım kesin; 
Tipsizlikten adli tıpa verirdim.
Biri hariç biri sadece biri
Satardım sağdaki tüm liderleri
Hele hele yeni türeyenleri
Parasız samana sapa verirdim.
Mesut kibirlidir kendini över
Bir lafı ağzında üç saat gever
Necmettin Bey temel atmayı sever
Ona kazma kürek çapa verirdim.
Aygır zaten bıktırmıştı canımdan
Bir de kısrak tepti zayıf yanımdan
İktidarı alır Tansu Hanımdan
Bir başörtü iki küpe verirdim
O gitti miyadı dolmak üzere
Nerde ise yolda kalmak üzere
Kıratı kocaldı ölmek üzere
Süleyman'a genç bir sıpa verirdim
Ta seksenden kalma kinim yüzünden
Yaktığı binlerce canım yüzünden
Orda bir kahpe var onun yüzünden
Bütün Marmaris'i topa verirdim
Meclisi toplardım emir buyurup
Vekillere suçlarını duyurup
İçlerinden dürüstleri ayırıp
Geri kalanını çöpe verirdim
Ayıklardım pireleri bitleri
Katiyyen vermezdim bu şehitleri
Bu vatan bölünsün diyen itleri
Sorgusuz sualsiz ipe verirdim
Arif bu milletin huyu huy değil 
Alkışı var rey yok olur şey değil
Ben olsam Türkeş'e sade rey değil
Hem madalya hem de kupa verirdim...
<end>

<start>
Nedir bu kan bu göz yaşı
Bu memleket bizim, bizim
Kim çıkardı bu savaşı
Bu memleket bizim, bizim.
Kürtlük, Lazlık, Çerkezlik ney
Aynı millet hep aynı şey, 
Türk oğluyuz Türküz hey hey! 
Bu memleket bizim, bizim.
Aleviyle Sünni yarış, 
Barış için olsun barış, 
Adım adım karış karış
Bu memleket bizim, bizim
Malazgirtle Çanakkale
Bizi gördü hep el ele
Düşün gardaş düşün hele; 
Bu memleket bizim, bizim.
Karpuz mu ki dilelim be! 
Tarla mı ki bölelim be! 
Kıymetini bilellim be! 
Bu memleket bizim, bizim.
Ne kırıp ne kırılalım, 
Ne de küsüp darılalım, 
Ona sıkı sarılalım
Bu memleket bizim, bizim.
Arif senin sütündür o, 
Kemiğindir etindir o, 
Bölünmez bir bütündür o, 
Bu memleket bizim, bizim...
<end>

<start>
Türkiye`den gelen birine sordum, 
Sordum ya elsürme yarama dedi.
Kim ne derse desin, her şeyi gördüm, 
Dokunma orama burama dedi.
Dedim, gardaş neden? Dedi ki dinle! 
Sebep arıyorsan, sebebi tonla.
Tek tek söyliyeyim ârifsen anla! 
Yurdun hali dönmüş drama dedi.
Gümrükçü istedi, avanta haydi! 
Nerde ise beni don gömlek koydu.
Yollarda trafik polisi soydu, 
Zor attım kendimi yöreme dedi.
Ne ise bunları kenara bırak.
Zenginin sofrası baklava, börek, 
Fakirin evinde tamtakır terek, 
Karnında bir lokma arama dedi.
Parası olanın işi yolunda, 
Vitrin vitrin gezer karı kolunda, 
Köylünün mahslü şişmiş elinde, 
Kâr kalmış çektiği cereme dedi.
İşçinin evinde bir dirhem et yok, 
Bebeği ağlıyor, anada süt yok, 
İşinde güven yok, yuvada tat yok, 
Düşünmekten düşmüş vereme dedi.
Dedim daha varmı? Dedi ki bitmez.
Piyasa bir alem, gün günü tutmaz.
Bir günde bir eve on ekmek yetmez, 
Ekmek inmiş üçyüz gırama dedi.
Her sabah onbinle çarşıya çıktım, 
Akşama beş kuruş kalmamış baktım, 
Aldığım bir şey yok, nerede bıraktım.
Ne oldu bilemedim parama dedi.
Resmi dairelik bir işin çıksa, 
Boyun kıravatsız, ayak çarıksa, 
Hele de askerden ahbabın yoksa, 
Kimse bakmaz derde, merama dedi.
Dedim ki; anarşi..! Dedi; eh bitmiş..! 
Velâkin sefalet yerini tutmuş.
Sırtımdaki hançer, karnıma batmış.
Böyle mi bakılır çareme dedi.
Köşeleri meyhaneler bürümüş, 
Küfür çiçek açmış, iman çürümüş, 
Şehirlerde fuhuş almış yürümüş, 
Bunlar hep yokluktan türeme dedi.
Türkiye müslüman, birisi sorsa! 
En baştaki adam orucu yerse(!)
Bu millet de onu ekranda görse; 
Kim uyar dinime, töreme dedi.
Ah... Ulan ah dedi, şu felek yok mu! 
Milliyetçi hapis, bu şimdi hak mı? 
Dedim; hukuk varmış..! Dedi hukuk mu..! 
Vatan hainleri hür ama dedi.
Dedim ki; anlatma kalmadı neşem.
Dedi; Arif gardaş nasıl konuşam? 
Giden ağam dedik, gelene paşam, 
Bizde de kabahat var ama dedi.
<end>

<start>
Söyleyin onlara bu iş olmadı
Bu millet bu işten memnun olmadı
Hele ülkücünün aklı almadı
Ya benim sevdamı geri versinler
Yahut da dosdoğru bir iş görsünler
Bu millet bize bir görev yükledi
Ve bizden ülkücü tavır bekledi
Kedi bunlar süt dökmüş kedi
Ya benim sevdamı geri versinler
Yahut da dosdoğru bir iş görsünler
Üç ortak, üç hayır, üç evettir
Güç kabul edersen bir kabul ettin
Bu uzlaşma değil, teslimiyettir
Ya benim sevdamı geri versinler
Yahut da dosdoğru bir iş görsünler
Böyle bir tavırla yola gidilmez
İktidarı bırak koyun güdülmez
Bu hareket böyle temsil edilmez
Ya benim sevdamı geri versinler
Yahut da dosdoğru bir iş görsünler
Bu Ârif'in merak ettiği asıl
Erkeklik bu ise ürkeklik nasıl? 
Söyletmeyin beni sonuç, velhasıl:
Ya benim sevdamı geri versinler
Yahut da adam gibi bir iş görsünler
<end>

<start>
Her an aklımdasın bak yine şu an, 
Gözümde gönlümde tüttün başbuğum
Benim gibi sevip sana inanan
Herkesi perişan ettin başbuğum
Vedasız ayrıldın bizden vedasız, 
Öyle birdenbire öyle apansız, 
Bu nasıl gidişti sessiz sedasız
Kayıp oldun sanki yittin Başbuğ'um
Gidilecek bunca yolumuz varken, 
Işığına daha muhtacız derken, 
Güneş akşam batar sen biraz erken, 
Sen biraz vakitsiz battın Başbuğ'um
Battın ve gömüldük karanlıklara, 
Çıra bile yokmuş geride çıra, 
Yokluğunla yoksa bizi bu ara
Sınava mı tabi tuttun Başbuğum
Öyle bir sınav ki yazın diyerek
Problemi verdin çözün diyerek
Kendi kendinize yüzün diyerek
Bizi bir denize attın Başbuğ'um
Gemi var kaptan yok uzakta sahil, 
Cahilmiş tayfalar topyekün cahil
Sahi sen bunlarla hepisi dahil
Nasıl bu davayı güttün Başbuğ'um
Beceriksiz çapsız bunca herifi
Nasıl anlatayım yok ki tarifi
' Evladım' dediğin Ozan Arif'i
Kime bırakıp da gittin Başbuğ'um.
<end>

<start>
Düşman mısın dünya bana düşman mı? 
Şu bağrıma her saplanan ok senin.
Herkes böyle doğduğuna pişman mı? 
Yoksa zulmün bana mıdır tek senin?
Dertlerini depo ettin içime, 
Kırkta koydun yetmiş beşlik biçime, 
Bak bu yaşta sakalıma saçıma
Tutam tutam erken düşen ak senin.
Çilenin, kederin, gamın yekünü, 
Dağ gibi sineme salmış kökünü, 
Bana mı güvendin bütün yükünü
Omuzumda taşıdığım yük senin.
Bu yüke gücümü yetiremedim, 
Ağır geldi ağır götüremedim, 
Uğraştım uğraştım bitiremedim, 
Zalimlerin mazlumundan çok senin.
Allah’tan korkmadan göz göre göre, 
Vatansız dedirttin vatanpervere, 
Olur mu dünya be! Olur mu bre? 
İşte buyur marifetin bak senin.
Hep beni mi ısıracak dişlerin, 
Hep bana mı çatılacak kaşların, 
Haksız haksız yanlış yanlış işlerin, 
Etti artık bu canıma tak senin.
Dar ettin kendini sen ARİF’e dar, 
Zayıfa düşmansın kuvvetliye yar, 
Külahıma desin kim diyorsa var
Yok be dünya adaletin yok senin.
<end>

<start>
Allah Allah, kadere bak sen yahu! 
Bizim köy neresi, Hong-Kong neresi! 
Düşte görsem inanmazdım vallahi, 
Bizim köy neresi, Hong-Kong neresi!
Dokuzyüzseksendört yılının yazı, 
Ağustos ayının yirmidokuzu, 
Şu kader nereye getirdi bizi? 
Bizim köy neresi, Hong-Kong neresi!
Ozan Arif baksana şu haline, 
Yakan geçmiş gurbetelin eline, 
Göbeğimiz gurbete mi bağlı ne! 
Bizim köy neresi, Hong-Kong neresi!
<end>

<start>
Ulan Bulgar... Ulan domuz çobanı! 
Seninle belaya kalır bu millet.
Seni bırak, senin babanı, 
Senin ciğerini bilir bu millet.
İyi dinle şimdi kulak ver bana, 
Bre köpek, bir ihtardır bu sana, 
Rahat dur da, benzetmeyek Yunan`a, 
Her derde bir çare bulur bu millet.
Köpek demem hiç gitmesin ağrına, 
Süngü değil, top dayasan bağrına, 
Gerekirse din-i İslâm uğruna, 
Gözünü kırpmadan ölür bu millet.
Bulgarlaşma-mulgarlaşma tutturdun, 
Çoluğa-çocuğa zulüm ettirdin, 
Son günlerde tepesini attırdın, 
Boşa mı burnundan solur bu millet.
Türk kızarsa bilmen lâzım gücünü, 
Parçalar tahtını, kırar tacını, 
Sende koymaz gardaşının öcünü, 
Eninde-sonunda alır bu millet.
Arif der ki anlatması zor değil, 
Beyinsizsin ama, gözün kör değil, 
Aç tarihi gelmediği yer değil, 
Vallahi Sofya`ya gelir bu millet.
<end>

<start>
Ben böyle bilmezdim bu bizim yurdu
Bambaşka bir hali varmış vesselam!
Vay anam vay,nelerini doyurdu
Bol kaymağı balı varmış vesselam!
Başa geçen doğru dürüst olmadı
De ki bana şu geldi de çalmadı
Testisini doldurmayan kalmadı
Kurumayan gölü varmış vesselam!
Kimi geldi sunta ile götürdü
Kimi geldi çanta ile götürdü
Her biri bir avantayla götürdü
Gani para,pulu varmış vesselam!
Mayısına Eylülüne Mart'ına
Güvendik de dindi mi ki fırtına
İçten dıştan hep bindiler sırtına
Bükülmeyen beli  varmış vesselam!
Bırak dünü bugün bile seyret be
Yıkmak için ediyorlar gayret be
Daha hala gık demedi hayret be
Bıçak açmaz dili varmış vesselam!
Benim aklım benim fikrim yetmedi
Bu memleket nasıl hala batmadı
Gelen yedi,giden yedi bitmedi
Tükenmeyen malı varmış vesselam!
Ozan Arif  şunu söyle sen bir de
Hiç mi sahip çıkan yoktur bu yurda
Var var ama,o da işte içerde
Tek talihsiz kulu varmış vesselam.
<end>

<start>
Bana sorarsanız bu anayasa; 
Sonu uçurumlu yola benziyor. 
Bu yasaya göre memleket ise; 
Meçhule yol alan sala benziyor.
Şimdi sırasıyla alalım ele: 
Hile var bu işte, vallahi hile... 
Bu taslağı millet oylasa bile, 
Dipçikle yenecek yala benziyor.
Cumhuriyetmiş! Tamam öğrendim. 
Velâkin yeterli bulamadım kendim. 
Rusya'da da cumhuriyet efendim! 
Yorumu bir hayli bola benziyor.
Taslağı yazanlar gökten mi inmiş? ! 
Yavrular bu işi nerden öğrenmiş! .. 
Bu devlet ne millî, ne değil denmiş. 
Çingenin açtığı fala benziyor.
Milliyetçiliğin tarifine gel ki; 
Tamamıyla saçma.Sorarlar çünki; 
'Türk'ten ayrı mıydı Atatürk'ünki? ' 
'Türk' adı eskimiş nala benziyor.
Her devrin itleri! Siz hâlâ susun. 
Yaltakçısı olun beş-on deyyusun. 
Taslağın içinde gazete, basın, 
Kökünden kesilmiş dile benziyor.
Bu değil bizdeki derdin ilâcı, 
İslâm'dan eser yok, ne kadar acı... 
Meyve verir ise fikir ağacı, 
Baltaya namzetlik dala benziyor.
Her zaman ensede bekliyor tokat, 
'Huzur' kalp hastası, 'hürriyet'sakat. 
Toplanmak, yürümek izinsiz, fakat 
Hovarda göğsünde güle benziyor.
Hâkimiyet kalktı milletten rafa. 
Firavun'dan yoktu bu kadar sefa. 
Seçme hakkı beş senede bir defa 
Ağıza çalınan bala benziyor.
'İrade-i Millet' edilmiş talan. 
Sendika hikaye, sözleşme yalan. 
Dernekler-mernekler, partiler filân; 
İstemeden doğan döle benziyor!
Sermaye; üstünden aşılmaz kaya. 
Bır lâf var; Nerene dayarsan daya. 
İşveren canavar, mümkün mü doya! 
İşçiler köleye, kula benziyor.
İki meclis ver ki; Ortaçağ düşü. 
Biri 'avam' işi, biri 'lord' işi. 
Lordunkine bakın; çok keskin dişi. 
Avamıki, bağlı kola benziyor.
Güvenlik Kurulu denilen meret, 
Tavsiyesi emir, erkeksen diret! 
Hesabı meydanda, bilirsen kerrat. 
Hükümetin ömrü yıla benziyor.
Memur mahkûm olmuş, cezası kürek. 
Çilesi tükenmez, çek aslanım çek... 
Cumhurbaşkanımız 'Neron' mübarek! 
Yetkisi ateşe, sele benziyor.
Teşbihte hatamız olmasa gerek. 
Yetkisine göre sırayla tek tek: 
Cumhurreis çoban, başbakan köpek, 
Vatandaş sürüye, mala benziyor.
Saç-sakal, kıyafet, hepsi kalıpta. 
Giyemezsin, her renk urba alıp da. 
Millet; boğulurken kurtarılıp da, 
Irzına geçilen dula benziyor!
Şimdi siz söyleyin: Nasıl hürlüktür? 
Ârif'çe görmemek, resmen körlüktür. 
Bunun adı bizde diktatörlüktür 
Demokrasi biraz role benziyor! ..
<end>

<start>
Meydan sizin...Onun bunun sözünü,
Duyarsanız yazık olur vatana.
Kuru lafla memleketin gözünü
Boyarsanız yazık olur vatana.
Eğilin milletten yükselen sese
Mavi boncuk dağıtmayın herkese
Hoşgörü bezinden takım elbise
Giyerseniz yazık olur vatana.
Bilinmeli Mataracı sürüsü
Ötmemeli Yahya'ların borusu
Aç beklerken memleketin yarısı
Doyarsanız yazık olur vatana.
Atatürk maskesi,hayran firenge
Bak şimdi de girdi Kemalist renge
Her devrin köpeği şu pezevenge
Uyarsanız yazık olur vatana.
Hatırını gütmen bilmem ne beyin
Herkesin suçunu yüzüne deyin
Şimal rüzgarına dikkat eyleyin
Buyarsanız yazık olur vatana.
Düşman olup milli birlik çağrıma
Koministler yara açtı böğrüme
Siz de süngünüzü benim bağrıma
Dayarsanız yazık olur vatana.
Beşik yapıp kollarımı dizimi
Ben büyüttüm 'ordu' adlı kuzumu
Ben büyüttüm diye benim gözümü
Oyarsanız yazık olur vatana.
Dörtbin şehit verdik yurda hediye
Düşünün bir defa acaba niye?
Koministle beni aynı kefeye
Koyarsanız yazık olur vatana.
Arif hazır size destan yazmaya
Söz verdiniz ihaneti bozmaya
Söz verdiniz kominizmi ezmeye
Cayarsanız yazık olur vatana.
<end>

<start>
Ülkücüyüz dedik zindana dolduk, 
Açıl artık açıl demir kapılar.
Allah`sız kanunun esiri olduk, 
Açıl artık açıl demir kapılar.
Paslanmış zincirler salmaz kolumu, 
Babam ölmüş, anam bekler yolumu, 
Ülkücü şehitler büktü belimi, 
Açıl artık açıl demir kapılar.
Arif`im yatmanın sırası değil, 
Sebebim yüzümün karası değil, 
Bozkurt`un mekânı burası değil, 
Açıl artık açıl demir kapılar.
<end>

<start>
Çok şükür Allah`ım ne mutlu bize! 
Bugün Fetih Günü, bugün Kurultay...
Müjde yere, müjde göğe, denize, 
Bugün Fetih Günü, bugün Kurultay...
Mazilerden koşuyoruz biz bu gün, 
Atilere taşıyoruz biz bu gün, 
çifte bayram yaşıyoruz biz bu gün, 
Bugün Fetih Günü, bugün Kurultay...
Birisi tam beşyüz seneden önce, 
Bugünkü köprüdür yarınki gence, 
Rastlantı değil bu, bir rahmet bence, 
Bugün Fetih Günü, bugün Kurultay...
Birisi Bizans`ı yıkış günümüz, 
Hilal`i burçlara dikiş günümüz, 
Birisi yarına bakış günümüz, 
Bugün Fetih Günü, bugün Kurultay...
Bugüne, O günden geliyorum bak! 
O ruhla urganda ölüyorum bak! 
Bunca dert altında gülüyorum bak! 
Bugün Fetih Günü, bugün Kurultay...
İkisi de ayın ruhun düğünü, 
'Ulubat`lı Hasan'; kapmıştı dünü, 
Bugün ise 'Necati Uygur'`un günü, 
Bugün Fetih Günü, bugün Kurultay...
Arif der; birinde Bizans ağlıyor, 
'Fatih'`in ateşi küfrü dağlıyor, 
Birinde 'Başbuğ'`un seli çağlıyor, 
Bugün Fetih Günü, bugün Kurultay...
<end>

<start>
Çok kuraklar gördük biz. Bu da geçer evladım, 
Dostumuz Allah bizim, unutma bu gerçeği.
Etim ile besleyip, kanım ile suladım, 
Bu kurak kurutamaz 'Ülkü' adlı çiçeği
<end>

<start>
Yaşım otuz, kırk oldu ahâ, 
Yorula, yorula geçti bu ömrüm. 
Ölüp, ölüp yeni baştanbir daha 
Dirile, dirile geçti bu ömrüm.
Gidemedim şu feleğin suyuna, 
Felek beni hep getirdi oyuna, 
Kriş yaptı çilesinin yayına, 
Gerile gerile geçti bu ömrüm.
Hiç bakmadım zalimlerin çapına 
Kafa tuttum, karşı koydu topuna, 
Yanlız hahikatın, hakkın ipine, 
Sarıla sarıla geçti bu ömrüm.
Ve lakin hor gördü hayat beni hor, 
Zor imiş hayatta eğilmemek zor, 
Eğilmedim amma sen gel bana sor, 
Kırıla, kırıla geçti bu ömrüm.
Millet dedim anlamadı derdimden, 
Devlet dedim, kuyu kazdı ardımdan, 
En sonunda en sevdiğim yurdumdan, 
Sürüle, sürüle geçti bu ömrüm.
Senelerdir vatanımdan ırağım, 
Ne mekanım belli, ne durağım, 
Yâd ellerde parça, parça yüreğim, 
Yarıla yarıla geçti bu ömrüm.
Arif derki; eremedim ahtıma, 
Veda etmek üzere gemi rıhtıma, 
Ele değil ele kara bahtıma 
Darıla darıla geçti bu ömrüm.
<end>

<start>
Mektubuma başlamadan en önce
Hepinize selam ederim ana.
Evlat değil, size yük oldum anca,
Hakkınızı nasıl öderim ana?
Devletim hainle beni bir tuttu
Mamak 'A Blok'ta bir kolum gitti
Otuz yıl verdiler işkence bitti.
Şimdi sizlersiniz kederim ana.
Vatanıma moskof gelmesin dedim,
Milletim bir Afgan olmasın dedim.
Otuz yılı işte bu yüzden yedim
Böyle imiş benim kaderim ana.
Ana, bana 'oku subay ol' derdin
Nasip değilmiş bak sen de gördün
Af falan çıkar da dönersem bir gün
Köyde davarları güderim ana.
Dün gece rüyamda bilmem ne işti
Bostandaki gölün suları taştı
Babam da bir beyaz ata binmişti
Nasıl, sıhhatte mi pederim ana?
Nişanlımın demek kesildi sözü
Ne yapalım ana bu imiş yazı
Otuz yıl bekler mi hiç elin kızı?
Kız tarafı haklı derim ana.
Dünya-ahiret artık olsun kardeşim
Kız ile avratla kalmadı işim
Bir yüce davaya gönül  vermişim
Böyle geldim böyle giderim ana.
Arifim dileğim tek şudur Hakk'tan
Selamınız gelsin yeter uzaktan
Salsalar da beni çıkmam Mamak'tan
İçerde yatarken liderim ana.
<end>

<start>
Hikmetinden sual olmaz Yârabbim, 
Affına sığındım bak peşin peşin, 
Zelzeleyi çankaya`ya versene, 
Erzurum`la, Horasan`la ne işin.
<end>

<start>
Yerleri gökleri yaradan Allah, 
Mal verme, mülk verme, han verme bana. 
Dünyanin malina etmem eyvallah, 
Ne söhret, ne rütbe, san verme bana.
Iman ver ki, nefsi vurup yikmali, 
Bir yürek ver, kafesinden çikmali, 
Ülkü diye alev alev akmali, 
Damarlarinda donmus kan verme bana. 
Ârif'in dilegi geç veya erken, 
Söz verdim Onlara nefes alirken, 
Ülkücü gardasim sehit olurken, 
Yorganda çikacak can verme bana.
<end>

<start>
Unuttu mu sanıyorsun unuttu? 
Unutamam, unutamam unutmam! 
Unutmamak beni hayatta tuttu, 
Unutamam, unutamam unutmam
Kinin yeri yoktu benim gönlümde, 
Böyle oldu isem kabahat kimde? 
Istesemde artik değil elimde 
Unutamam, unutamam unutmam.
Anlasanda usul usul anlatsam, 
Sana bir ülkücü nesil anlatsam 
Nereden başlasam, nasıl anlatsam 
Unutamam, unutamam unutmam.
Ruhî Kiliçkiran ilk göz agrimiz, 
Sonra Özmeni'miz, İmamoğlu'muz, 
Önkuzu'muz derken yandı bagrımız. 
Unutamam, unutamam unutmam.
Baştan giden bunlar bunlar en baştan, 
Sırf bunlarla çıkamadık ataştan. 
Genç ihtiyar şehit verdik her yaştan. 
Unutamam, unutamam unutmam.
Bir haneden kîp kip giden kan oldu. 
Ellerimin kan doldugu an oldu. 
Yedi tabut taşıdığım gün oldu. 
Unutamam, unutamam unutmam.
Giderken dedik ki bu dörtbin nefer, 
Kanımızz aksada İslamın zafer. 
Bırak Türk olmayı, insansam eğer, 
Unutamam, unutamam unutmam.
Verdiğim şehîdin on katı kadar, 
Elsiz kolsuz kalan gazilerim var. 
Unutmak ne demek? Ar ederim ar 
Unutamam, unutamam unutmam.
Vatan dedik, millet dedik, din dedik 
Kızıl kızıl fırtınalar önledik. 
Yine en büyük kazığı biz yedik. 
Unutamam, unutamam unutmam.
Ve o fil sandığıim pire eylülü, 
Deva sandığım yara eylülü, 
Bizi hançerleyen kara eylülü, 
Unutamam, unutamam unutmam.
O eylülün getirdiği kafayı, 
Imani küfürle tartan kefeyi, 
Kanımla sürülen zevki sefayı, 
Unutamam, unutamam unutmam.
Ondokuz ağustos sene seksenbir, 
Tarihlere nasil geçer kimbilir? 
Bana göre leke, bana göre kir, 
Unutamam, unutamam unutmam.
Kurt pesinde köpek olan savcıyı, 
Hakim dedikleri zalim avcıyı, 
Bize verdikleri zulmu acıyı, 
Unutamam, unutamam unutmam.
Mamak'taki C-5 deki halleri, 
Adaletsiz kalem kıran elleri, 
O ellerin soldurduğu gülleri, 
Unutamam, Unutamam unutmam.
Zindanlar, hücreler, gizli bölümler, 
Gizli bölümlerde gizli ölümler, 
Iskenceler, hakaretler zulümler, 
Unutamam, unutamam unutmam.
Gözlerimin ışığına bir bakın, 
Doğrultun namluyu bir kurşun sıkın, 
Ama bana unut demeyin sakın, 
Unutamam, unutamam unutmam.
Ozan ARIF bu dünyadan göç etse, 
Kara toprak erîm erim eritse, 
Mezarında karış karış ot bitse, 
Unutamam, unutamam unutmam
<end>

<start>
Sen yalnız değilsin gökler ve yerler,
Vallahi... Billahi... Seninle şimdi.
Seksenbin evliya, doksanbin pirler,
Vallahi... Billahi... Seninle şimdi
Yeşil Tuna dertli, akışı usul! 
Azerbeycan, Kırım, Kafkasya, Musul,
Yedi iklim gardaş... cihan velhasıl,
Vallahi... Billahi... Seninle şimdi.
Yükünü idrak et! Ecdadın, atan,
Gönlünde İslâmın imanı yatan,
Edirne`den Kars`a koskoca vatan,
Vallahi... Billahi... Seninle şimdi.
Söyletmeyin beni hey gidi hey hey...
Yusuf Kaya, ilk göz ağrım Ruhi bey,
Son gurbet şehidi Necati ağabey,
Vallahi... Billahi... Seninle şimdi.
Haşatlı`lar, Gün`ler dizdik o safa.
Tarih şahit, Kur`an öpüp üç defa,
Kellesini ipe veren Mustafa
Vallahi... Billahi... Seninle şimdi.
Elbet bir gün biter çekilen dertler.
Zindanlarda çile çeken yiğitler,
Saymakla tükenmez cümle şehitler
Vallahi... Billahi... Seninle şimdi.
Evlât vermiş anaların sızısı,
Dul kalan gelinin kara yazısı,
Ülkücü şehidin yetim kuzusu,
Vallahi... Billahi... Seninle şimdi
Kim bilir ne kadar, sığmazki dile,
Say sayabilirsen, kaç ehl-i çile,
Kırk çatal yürekli Muhsin`im bile,
Vallahi... Billahi... Seninle şimdi
Ozan Arif, düşmeyecek bu tuğum.
Geri çıksın kim diyorsa ben yoğum.
Ankara`dan selam salmış Başbuğ`um,
Vallahi... Billahi... Seninle şimdi.
<end>

<start>
Bu icraat, bu gidişaat, bu tutum, 
Bence çıkmaz yol demektir bu gardaş.
Sizi bilemem bitti benim umudum, 
Ağlanacak hal demektir bu gardaş.
Lâfa değil gardaş, işe bak işe, 
Dokuzyüz seksen`de geçtiler başa, 
Hesap açık, bak geldik seksenbeşe, 
Koskoca beş yıl demektir bu gardaş.
Şimdi dersen beş yıl yoktur senesi, 
Hükümetin daha taze kınası.
Bu da işte O ineğin danası, 
Seksende ki döl demektir bu gardaş.
Her gün zam, her gün zam, yeter be yeter...
Bir evde ki çoluk-çocuk aç yatar, 
O memleket çok yaşamaz tez batar, 
Kuruyacak dal demektir bu gardaş.
Paşa ilmi, bakan ilmi, bey ilmi, 
Üçü birden memleketi soy ilmi.
İşçi, köylü, esnaf insan değil mi? 
Geber demek, öl demektir bu gardaş.
Şimdi size soruyorum ey millet, 
Eksilir mi rüşvet denen şu illet? 
Memurunu doyurmazsa bir devlet? 
Ürüşvet de, çal demektir bu gardaş.
Vatandaşın günü yoktur zararsız, 
Sefaletten evde avrat kararsız, 
Bu açıkça vatandaşa ya hırsız, 
Ya pezevenk ol demektir bu gardaş.
Beri bak gardaşım beri bak beri...
Bu gidişe dur demiyor hiç biri, 
Gazeteler boy boy fuhuş haberi, 
Kepazelik bol demektir bu gardaş.
Arif dedi, sen de düşün yap yorum.
Afgan`da da böyle oldu bu durum.
Acı amma söylemeye mecburum; 
Komünizme gel demektir bu gardaş.
<end>

<start>
Her mektupta haber soruyon bizden, 
Soruyon ya fakat neyi gardaşım? 
Mektupları okuyorlar o yüzden, 
Eh işte, durumlar eyi gardaşım!
Zannederken anarşiyi attık biz, 
Bir başka şeklinegedip çattık biz.
Yat dediler, emir ile yattık biz, 
Şimdi de diyorlar uyu gardaşım.
Milletçe güvendik 'Eylül' ayına.
Güvendik ya, lâkin geldik oyuna.
Acaip vergi var üç baş koyuna, 
Hep sattık beygiri, tayı gardaşım.
Fiyatlar artıyor her seferinde, 
İşçinin ücreti dondu yerinde, 
Korkudan susuyom, yara derinde, 
Aç iken oynar mı ayı gardaşım?
Bir köşe yapıyor tezgâhtan geçen, 
Ne bize soran var, ne mevzu açan, 
Yüzaltmış vekili meclise seçen
Beş tane adamın oyu gardaşım.
Bindörtyüz yıl öncesini gevenin, 
Açıkça ilâhi hükme sövenin, 
Eflâtun`un 'Devlet'`ini övenin
Kültüründen (!)   aldık payı gardaşım?
Kadınlar başını yemeğ; e sokmuş, 
Bu yüzden birara başörtü çıkmış (!)
Meğ; erse İslâm`da örtünmek yokmuş
Duydunuz mu Paşa beyi gardaşım?
İzi aynı eski pirinin izi, 
Meselâ gezerken Karadeniz`i, 
Anasonla karıştırdı filizi, 
Irakı zannetti çayı gardaşım.
Suçlular suçunu düşünsün kendi.
Bu belâ bizlere haktır efendi.
Sivas`ta Kur`an`a basılır dendi, 
Irganmadı halkın tüyü gardaşım.
Gözünün üstünde kaş var diyeni, 
Sokağ; a koymazdı kısa giyeni, 
Amma alkışladı oruç yiyeni, 
Değ; işti dadaşın huyu gardaşım.
Korkudan imanı rafa kaldırdık, 
Kendimizi yaşar iken öldürdük.
Kızımızın örtüsünü aldırdık, 
Namusa kazdırdık kuyu gardaşım.
Evde bile artık susmak iyisi, 
Horozu bastırdı tavuğ; un sesi, 
Garı da, erkek de evin reisi, 
Artık evde herkes dayı gardaşım.
Vallâhi hep bizde büyüğ; ü suçun, 
Ahâli taş ile siliyor gıçın.
Yüzbin gayme verdik syrf heykel için, 
Yoğ; uken köyümün suyu gardaşım.
Dinimize göre kürtaj cinayet, 
Bunu şimdi resmen yapacak devlet.
Gene ağ; zını açmıyor millet, 
Rezalet çizmenin boyu gardaşım.
Herneyse sen fazla canını sıkma, 
çok değ; il az kaldı kafanı takma, 
Patlamak üzere bu millet bakma, 
Gerildi sabırın yayı ghardaşım.
Ozan Arif ayrı, saz ayrı inler, 
Süt tozundan gıda almış beyinler, 
Değ; neksiz geziyor hinoğ; lu hinler, 
Köpeksiz buldular köyü gardaşım.
<end>

<start>
Tahammül ver, güç ver, kuvvet ver bana, 
Mevlâm beni vatanıma kavuştur.
Firenk yurdu zor geliyor bana, 
Mevlâm beni vatanıma kavuştur.
Devlet çarkı dişlisini sıyırdı, 
Zalım Felek zalımları kayırdı, 
Vatan aşkı vatanımdan ayırdı, 
Mevlâm beni vatanıma kavuştur.
Gidemiyom engel dolu aralar, 
Kabuk tuttu sinemdeki yaralar, 
Bize göre değil imiş buralar, 
Mevlâm beni vatanıma kavuştur.
Altın kafes vatan olmaz bülbüle, 
Gümüş saksı mekân olmaz sümbüle, 
Kaç senedir kan tükürdüm mendile, 
Mevlâm beni vatanıma kavuştur.
Main değil, Fırat yusun, Zap yusun, 
Kara taşı yastık yapsın uyusun, 
Bir oğlum var vatanımda büyüsün, 
Mevlâm beni vatanıma kavuştur.
Çok özledim vatanımı ilimi, 
Ezanımı, bayrağımı, dilimi, 
El yurdunda koyma benim ölümü, 
Mevlâm beni vatanıma kavuştur.
Ne yapalım talih yardım etmedi, 
Suçum neyse tükenmedi bitmedi, 
Anlamaya Arif`liğim yetmedi, 
Mevlâm beni vatanıma kavuştur.
<end>

<start>
Perişanım, bitkinim, 
Bir odan var mı hancı? 
Adımı sorma benim, 
Benim adım almancı.
Ediyorsan çok merak, 
Pasaportum aha bak, 
Ceplerim de üç-beş mark, 
Yüreğimde bir sancı.
Sorma nedir bu sancı, 
Bu Arif`in usancı.
Yere batsın be hancı, 
Almanya`nın kazancı
Kim diyorsa kazandım, 
Vallahi de yalancı, 
Billahi de yalancı
<end>

<start>
Yeminimde durmazsam
Gök girsin kızıl çıksın.
Bir gün hesap sormazsam
Gök girsin kızıl çıksın.
Eğer kinsiz solursam, 
Fırsatını bulursam, 
Merhametli olursam
Gök girsin kızıl çıksın.
Kül onlara köz mene, 
Yakışalım Özmen’e
Ver gardaşım söz mene
Gök girsin kızıl çıksın.
Şehit Dursun verdi can
Unutursan nara yan, 
Almaz ise kana kan
Gök girsin kızıl çıksın.
Ozan Arif der dille, 
Bir Yusuf’a bin kelle
Almazsan iyi belle
Gök girsin kızıl çıksın.
<end>

<start>
Ağlamak sızlamak nafile beyler,
Yorgana, döşeğe vergi bağlandı.
İnliyor şehirler, kazalar, köyler,
Buğdaya, başağa vergi bağlandı.
Bülbül gibi susmak için dut yerdik,
Koyun besler, kuzu besler süt yerdik,
Ara sıra av yapardık et yerdik
Baruta, fişeğe vergi bağlandı.
Berberin bakkalın koptu damarı
Esnaf duman oldu yedi şamarı
Sık diyorlar, yok ki sıkak kemeri,
Kemere, kuşağa vergi bağlandı.
Bankerler topladı bankada para
Zengin yine zengin, fakirde yara.
İneğe öküze, mala davara,
Tokluya, şişeğe vergi bağlandı.
Ben görmedim dertsiz insan göreni
Vurgun cu yol almış yoktur fireni,
Gariban köylünün kara tireni,
Ahırda eşeğe vergi bağlandı.
Arif bak diyorlar az ve öz olsun.
Nikaha vergi var geriye kalsın
Bekarlar aklını başına alsın !
Doğmamış uşağa vergi bağlandı.
<end>

<start>
Hep böyle gıtmezki, talihin bize, 
Güldüğü zaman da gelecek duur...dur. 
İmanın önünde küfürün dize, 
Geldiği zaman da gelecek duur...dur.
Öyle bir geldiki, Eylül-ü Seksen, 
Ne Ebucehil'i, ne put'u noksan. 
Ne olursa olsun yer ile yeksan. 
Olduğu zaman da gelecek duur...dur.
Gelecek vallahi, gelecek bakın, 
Sıkın dişinizi az daha sıkın, 
Bu zulüm hiç ölmez sanmayın sakın, 
Öldüğü zaman da gelecek duur...dur.
Yanlış oldu yanlış, tabir-i ölüm. 
Ölmeyecek, geberecek bu zulüm. 
Bugün bilmese de haddini zalim, 
Bildiği zaman da gelecek duur...dur.
Çekilen bu çile, acı ve sızı, 
Verilen kavganın biberi, tuzu. 
Haklının muhakkak haksızla kozu, 
Böldüğü zaman da gelecek duur...dur.
Ben dur desem bile, bende ki hınça, 
Millet kalkışacak bunları linçe. 
Her zalimin gırtlağında bir pençe, 
Bulduğu zaman da gelecek duur...dur.
Boşuna mı çektik tasayı, yası? 
Sonra çıkar sonra sabrın faydası! 
Bu Ozan Ârif'in zafer gaydası, 
Çaldığı zaman da gelecek duur...dur
<end>

<start>
'Ülkücüyüm' deme, suçlu
Derler yavrum sonra seni.
Bir kahpeye rastgelirsin, 
Körler yavrum sonra seni.
Ömür boyu çilen bitmez.
'Millet' demen hoşa gitmez.
Milletin de yardım etmez, 
Zorlar yavrum sonra seni.
Çetin yavrum, dâva çetin.
Huyu garip bu milletin.
'Devlet' dersin, öz devletin, 
Horlar yavrum sonra seni.
Vatan sevmen etmez para, 
Belli olmaz kanunlara, 
Baban gibi zindanlara, 
Korlar yavrum sonra seni.
Arif sözü dinle sabi, 
'Ülkü' demir bir leblebi! 
'Fikri' gibi, 'Cengiz' gibi
Yerler yavrum sonra seni.
<end>

<start>
Kaç yıl oldu 'Oniki Eylül' oldu olalı, 
İdareyi bu beyler ele aldı alalı, 
Senelerdir dinledik tantanayı mavalı
Ben 'Oniki Eylül'üm nesini seveceğim
Sevmediğim gibi de devamlı söveceğim.
Seven sevsin arkadaş sevene de karışmam, 
Alkışlayan alkışlar övene de karışmam, 
Önce sevip sonra diz dövene de karışmam
Ben 'Oniki Eylül'üm nesini seveceğim
Sevmediğim gibi de devamlı söveceğim.
Sahi niçin gelmişti Oniki Eylül niçin? 
Cümle alem bilir ki anarşi terör için
Hepsi yine tastamam buyurun burdan için
Ben 'Oniki Eylül'üm nesini seveceğim
Sevmediğim gibi de devamlı söveceğim.
Dün Ülkücü vuranlar bugün asker vuruyor, 
Hemi de tek tek cemse cemse kırıyor, 
Gün geçtikçe anarşi daha da kuduruyor.
Ben 'Oniki Eylül'üm nesini seveceğim
Sevmediğim gibi de devamlı söveceğim.
Soruyorum' Oniki Eylül' neye yaradı? 
Herifler İstanbul'da karakolu taradı, 
Ülkücüyü ezmekmiş bu beylerin muradı
Ben 'Oniki Eylül'üm nesini seveceğim
Sevmediğim gibi de devamlı söveceğim.
Güneydoğu kan gölü kan ağlıyor taş toprak, 
Köyler yasa bürünmüş ırganmıyor dal, yaprak
Ülkücü de yok şimdi bundan sonra sen gör bak
Ben 'Oniki Eylül'üm nesini seveceğim
Sevmediğim gibi de devamlı söveceğim.
Ülkücü yok dediysem varım ama sessizim
Ocağımı yıktılar yuvasızım ıssızım, 
Bunlar ile helaya gidersem namussuzum
Ben 'Oniki Eylül'üm nesini seveceğim
Sevmediğim gibi de devamlı söveceğim.
İki de bir denen şu: 'Eşkıya kazınacak'
'Komünist' de demezler dürzilere bak bak bak! 
Çünkü öyle deseler itibar sarsılacak
Ben 'Oniki Eylül'üm nesini seveceğim
Sevmediğim gibi de devamlı söveceğim.
Silahlar dağıtıldı tutuşunca etekler, 
Komünist gelir diye bundan sonra kim bekler
Anlasın Ülkücünün kıymetini köpekler
Ben 'Oniki Eylül'üm nesini seveceğim
Sevmediğim gibi de devamlı söveceğim.
Ne değişti hemşerim? Anarşi var örgüt var, 
Süleyman yok da şimdi beslemesi Turgut var
'Yeğen Yahya' yerine ağbeyimiz Korkut var
Ben 'Oniki Eylül'üm nesini seveceğim
Sevmediğim gibi de devamlı söveceğim.
Köşkün eski sahibi kimdi? Fahri Korutürk
Şimdiki Türk de değil yarı Hırvat yarı Türk
Gelen çoban oluyor ne de olsa sürü Türk
Ben 'Oniki Eylül'üm nesini seveceğim
Sevmediğim gibi de devamlı söveceğim.
Türk-İslam diyenleri zulümle yıldırdılar, 
Milliyetçi Hareket komayıp kaldırdılar, 
Bir irtica tutturup İslam'a saldırdılar
Ben 'Oniki Eylül'üm nesini seveceğim
Sevmediğim gibi de devamlı söveceğim.
Benim bacım türbanla mektebine gidemez, 
Onlarınki çırçıplak hiç kimse bir şey demez
Bizde mümin Rum kadar hür ibadet edemez
Ben 'Oniki Eylül'üm nesini seveceğim
Sevmediğim gibi de devamlı söveceğim.
Neyimiş de Türkiye hızla gelişmiş hızla, 
Gelişmede ölçü ne? Ölçü 'Çikita' muzla
O zaman Uganda'da gelişme bizden fazla
Ben 'Oniki Eylül'üm nesini seveceğim
Sevmediğim gibi de devamlı söveceğim.
Dünya zaten devamlı gelişme halindedir
Bizdeki gelişmenin sürati hızı nedir? 
Adımız hala yine geri kalmış ülkedir
Ben 'Oniki Eylül'üm nesini seveceğim
Sevmediğim gibi de devamlı söveceğim.
Kandırdılar hemşerim kandırdılar vatanı, 
Yeyip içip ceplere indirdiler vatanı, 
Kel Ali'nin bağına döndürdüler vatanı
Ben 'Oniki Eylül'üm nesini seveceğim
Sevmediğim gibi de devamlı söveceğim.
İstatistik rapor bu şimdi bakın şu işe, 
Seksende otuzbinmiş vesikalı fahişe
Bu gün tam çeyrek milyon hep dolmuş kıyı köşe
Ben 'Oniki Eylül'üm nesini seveceğim
Sevmediğim gibi de devamlı söveceğim.
Vesikalı bu ise peki ya vesikasızı, 
Onlar hızlı sostyete dersem asarlar bizi
Kimi bakan dostudur kimi başbakan kızı
Ben 'Oniki Eylül'üm nesini seveceğim
Sevmediğim gibi de devamlı söveceğim.
Allah zeval vermesin vatana ve devlete, 
Benim sözüm Oniki Eylül denen illete
Yapanları şikayet ediyorum millete
Ben 'Oniki Eylül'üm nesini seveceğim
Sevmediğim gibi de devamlı söveceğim.
Acım millet için dir millet bilir acımı, 
Terk eyledim yurdumu, gardaşımı, bacımı
Ben ölürsem oğluma miras koydum öcümü
Ben 'Oniki Eylül'üm nesini seveceğim
Sevmediğim gibi de devamlı söveceğim.
Biliyorum ben bunlar, bunlar tuzak kuracak, 
Bunlar Ozan Arif'i ya asıp ya vuracak
Asarlarsa asanlar son sözümü soracak
Ben 'Oniki Eylül'üm nesini sevececeğim
Sevmediğim gibi deipte de söveceğim.
<end>

<start>
Haydi yetiş ahâli! ..
Her bir şey bol bol satılık.
Arıların ilk yılı, 
Petek petek bal satılık.
Burası Anavatan, 
Ne sıkıl, ne de utan, 
Batan gemiden batan, 
Binbir çeşit mal satılık.
Seyisi yıldırdılar, 
Defterden sildirdiler, 
Beygiri öldürdüler, 
Mıhı ile nal satılık.
Sanmayın sakın yalan, 
Hadi gel... çiftlik filan, 
Devlete ait olan, 
Ağaç satılık, dal satılık.
Köşeleri tuttular, 
Yaladılar, yuttular, 
çeşmeyi kuruttular.
şimdi ise göl satılık.
Fakir isen kız, köpür, 
Zengine şapır-şupur! 
Denizde gemi, vapur, 
Zapsuyu`nda sal satılık.
Yoktur millet faktörü, 
Bu sebepten ötürü, 
Bu bir zengin sektörü, 
Paraya kaval satılık.
Paran yok mu uzaklaş.
Paran varsa gel yanaş.
Köprü bitti vatandaş, 
Artık baraj, yol satılık.
Arif; varken bey, paşa, 
çeneni yorma boşa, 
Parasız vatandaşa, 
Rüzgâr ile yel satılık.
<end>

<start>
Vatanımın gözünde yaş
Yurdu kime anlatalım?
Biz eylülde donduk gardaş,
Mardı kime anlatalım?
Şimdi yoktur suyu soran
Bizden makbul testi kıran
Milyonlara geldi boran
Ferdi kime anlatalım?
Yaptığı ne neler dedi
Ahbap oldu fare kedi
Sürüleri köpek yedi
Kurdu kime anlatalım?
Bu dert fazla devletlere
Biz dayandık bu dertlere
Fırsat geçti namerdlere
Merdi kime anlatalım
Arif kaçtı ağız tadı
Adalet mi bunun adı
Anamızı alan kadı
Derdi kime anlatalım?
<end>

<start>
Sen saldin gönlüme, sen bu sevdayi, 
Dolandim pesinden Ülkü adli yar. 
Bu sevda yüzünden koca dünyayi, 
Dolandim pesinden Ülkü adli yar.
Düzen verip sazimdaki tellere, 
Köyümden basladim düstüm yollara, 
Yoldas oldum rüzgârlara, yellere, 
Dolandim pesinden Ülkü adli yar.
Çikisim o çikis, bir laf var hani; 
Araki bulasin, vay beni beni. 
Kaza kaza, köy köy aziz vatani, 
Dolandim pesinden Ülkü adli yar.
Zaman zaman küfür kesti yolumu, 
Ensemde hissettim bazen ölümü, 
Yine de yilmadim, Anadolu'mu, 
Dolandim pesinden Ülkü adli yar.
Edirne'den, Kars'a, Izmir'dan Van'a, 
Hudutlar dar geldi senin sevdana, 
Avrupa'nin yolu göründü bana, 
Dolandim pesinden Ülkü adli yar.
Bulgar'dan girerek Yugoslav üstü, 
Ayagim nihayet Nemçe'ye basti, 
Bagrima tarihten bir rüzgâr esti, 
Dolandim pesinden Ülkü adli yar.
Nemçe'de mazinin içine düstüm, 
Tam Üçyüz senelik yarayi destim, 
Viyana'da Tuna ile dertlestim, 
Dolandim pesinden Ülkü adli yar.
O dert ile Almanya'ya ulastim, 
Almanya'yi karis karis dolastim, 
Orada dar geldi disari tastim, 
Dolandim pesinden Ülkü adli yar.
Ingiltere'ye de bu sevda saldi, 
Hollanda, Belçika su yolum oldu, 
Ne Fransa, ne de Isviçre kaldi, 
Dolandim pesinden Ülkü adli yar.
Avrupa bitince yöre degisti, 
Bulundugum yarim küre degisti, 
Yollarim apayri kita'ya düstü, 
Dolandim pesinden Ülkü adli yar.
Avustralya'da Melburne, Sidney, 
O uykusuz geçen geceler hey...Hey, 
Senin çilen bile ne güzel sey, 
Dolandim pesinden Ülkü adli yar.
Avustralya'dan dönerken geri, 
Malazya, Singapur denilen yeri, 
Hongkong'u Taylant'i, Filipinleri, 
Dolandim pesinden Ülkü adli yar.
Uzakdogu nerde, Kanada nerde! 
Haa sahi oraya ugradim birde, 
Toronto, Montreal adli sehirde, 
Dolandim pesinden Ülkü adli yar.
Oradan da Amerika var dedim, 
Newyork'ada bir seyahet eyledim. 
Her nereye gitsem seni söyledim. 
Dolandim pesinden Ülkü adli yar.
Daha henüz Afrika'ya varmadim, 
Antartika birde Ay'a varmadim. 
Daha baska ben nereye varmadim? 
Dolandim pesinden Ülkü adli yar.
Dayanmadi yollar senin hastana, 
Bir bir saysam sigdiramam destana, 
Bu dünyayi çevirerek bostana, 
Dolandim pesinden Ülkü adli yar
. 
Ara Ârif, dagda tasta iz ara, 
Sevdan beni götürecek mezara, 
Yol bitmedi, ömrüm bitmek üzere, 
Dolandim pesinden Ülkü adli yar.
<end>

<start>
Biz yarattık sanıyor
Kürre-i arzı bunlar
Ne sünneti tanıyor
Ne de bir farzı bunlar
Ne abdest almamızı
Ne namaz kılmamızı
Sırf kafir olmamızı
Ediyor arzu bunlar.
Bayılırlar içmeye
İçip serden geçmeye
Dine kefen biçmeye
Gönüllü terzi bunlar
Adalet elden gitti
Hak hukuk zaten bitti
Diktadan taklit etti
Biçimi, tarzı bunlar.
Tesettürü hep inkar
Eder örtüyü yırtar
Çıplak kıç ile tartar
Namusu, ırzı bunlar.
Vay be nasıl kanmıştık
Milletçe inanmıştık.
Biz de Hakk'ın sanmıştık,
Şeytanın gürzü bunlar.
Lüzum yoktur tarife
Sözüm üç beş herife
Sorarsanız Arife,
Katıksız dürzü bunlar.
<end>

<start>
Bahar geldi şimdi bizim ellere, 
Kuzuların melediği zamandır.
Gelinciğin tarlaları her yerde, 
Al irenge belediği zamandır.
Boz serçeler cıvıl cıvıl dilleşir, 
Bülbül yine gülü ile halleşir.
Güneş vurur kar suları selleşir.
Dağı, taşı suladığı  zamandır.
Göç zamanı şimdi Kazıkbeli`nin, 
Sis basınca hükmü kalkar yolunun, 
Sarıyar`dan esen duman yelinin, 
Bacaları yaladığı  zamandır.
Dikilmiştir çayırların koruğu, 
Çekilmiştir bostanların karığı, 
Çobanların gün doğmadan çarığı, 
Dize kadar doladığı zamandır.
Kim dinlese kavaldaki gaydayı, 
Hemen anlar çobandaki sevdayı, 
Gelinlerin kıştan kalma buğdayı, 
Yeni baştan elediği zamandır.
Malı olan toplar tası tarağı, 
Yaylalardır üç-dört aylık durağı, 
İreçberin yavaş yavaş orağı, 
Kösürede bilediği zamandır.
Arif değme, içi dolu sinemin, 
Ağaları köye koymaz dönemin, 
Yol ver sebep gelsin diye anamın, 
Binbir dilek dilediği zamandır.
<end>

<start>
Kudurdu kızıl Bulgar, yakamızda elleri, 
Balkanlarda Türklüğü yok etmek emelleri, 
Cümle cihan bilir ki, bunlar Moskof döller
Bulgar bu cesareti, Rus`tan alıyor Rus`tan.
Kahrolsun komünistler, kahrolsun Bulgaristan.
Türk yaşayan köyleri tanklar ile bastılar.
Kim karşı koydu ise ağaçlara astılar.
Çoluk-çocuk demeyip kadınları kestiler.
Türk kanıdır Bulgarın içtiği şimdi tastan.
Kahrolsun komünistler, kahrolsun Bulgaristan.
Bir 'Mestan' tanımıştım soyadı 'Cefakârdı', 
'Şumnu'`dan mektup yazar, bazen beni arardı, 
Ecdadından yadigâr sadece adı vardı, 
Onu da aldı Bulgar, ne yapsın şimdi Mestan? 
Kahrolsun komünistler, kahrolsun Bulgaristan.
Ezan ile verilen Ahmet, Mehmet söküldü, 
Hasan, Ömer yok artık, Bulgar adı takıldı, 
Yetim kaldı ezanlar, minareler yıkıldı, 
Camilerin yerine, bostan ektiler bostan.
Kahrolsun komünistler, kahrolsun Bulgaristan.
Bağır gardaşım bağır, sen olsun durma bağır! 
Dert Müslüman Türk`ündür, hür dünya ondan sağır.
Ne demişler, taş bile düştüğü yerde ağır.
Onun için bağır sen, haykır en yüksek sesten.
Kahrolsun komünistler, kahrolsun Bulgaristan.
Hür dünya elbet duymaz, imdat diyen yar bizim.
Tecavüze uğrayan, namus bizim, ar bizim.
Fakat olsun gardaşım, Allah`ımız var bizim.
Biz onunla kurtulduk, her tasadan, her yastan.
Kahrolsun komünistler, kahrolsun Bulgaristan.
Nerede Vietnam`a ağıt yazan solcular, 
Moskova borazanı öttüren yalancılar, 
Müslüman Türk`ün şimdi Balkandaki sancılar, 
Konuşsa ya birisi, susuyorlar mahsustan.
Kahrolsun komünistler, kahrolsun Bulgaristan.
Şu Köln'ün radyosundan konuştu itin biri! 
İsmini demiyeyim ağzıma değer kiri, 
Gitmiş, gezmiş Bulgar`da, katliam yokmuş heri..! 
Bunlar böyle alçaktır, saptırırlar hep kasten.
Kahrolsun komünistler, kahrolsun Bulgaristan.
Ey... Aziz Türk milleti, sahip ol birliğine, 
Müslüman Türk`ün dostu, Müslüman Türk`tür yine.
Bu gerçeği görürsün, bakarsan tarihine.
Çoğu Türk olduğundan, bak yanlız Afganistan, 
Kahrolsun komünistler, kahrolsun Bulgaristan.
Kınamakla iş bitmez, dinle beni Ankara...
'Yurta sulh, cihanda sulh' unut gitsin bir ara, 
Başka türlü imkânsız, deva bulmaz bu yara, 
Halifenin kılıncı kurtulsun artık pastan.
Kahrolsun komünistler, kahrolsun Bulgaristan.
Ey gözleri kör olmuş, vicdanı nasır dünya, 
Yontma Taş devri değil, yirminci asır dünya, 
Yamyam bile hür bugün, Türk neden esir dünya? 
Ozan Arif; dünyaya ibret olsun bu destan.
Kahrolsun komünistler, kahrolsun Bulgaristan.
<end>

<start>
Yeter be..! Yeter be sabrimiz tasti, 
Korkum yok...Korkum yok...Korkum yok sizden. 
Bardagi tasiran son damla düstü, 
Korkum yok...Korkum yok...Korkum yok sizden.
Kinim size milletinden bezenler, 
Yalan dolu, riya dolu düzenler, 
Tarih boyu ezileni ezenler, 
Korkum yok...Korkum yok...Korkum yok sizden.
Sereflerin satildigi pazarlar, 
Tarih kesen, töre kesen hizarlar, 
Osmanliyi hain yazan yazarlar, 
Korkum yok...Korkum yok...Korkum yok sizden.
Kan dolu kadehler, cünüp siseler, 
Yalanci duvarlar, katil köseler, 
Barut degil, sarap kokan pasalar, 
Korkum yok...Korkum yok...Korkum yok sizden.
Türk'üm dedik; çekip çekip vurdunuz. 
Bizi vurup bizden hesap sordunuz. 
Ölümden öteye köy mü kurdunuz? 
Korkum yok...Korkum yok...Korkum yok sizden.
Hakki seven hakim sözümü anlar, 
Kanuna saygidir bilene bunlar, 
Basi besmelesiz düzme kanunlar, 
Korkum yok...Korkum yok...Korkum yok sizden.
Bir insan bilerek yilan mi besler? 
Beyni satilmis niyeti pisler. 
Maddeci tayfalar, dinsiz reisler, 
Korkum yok...Korkum yok...Korkum yok sizden.
Devir sizin diye Ârif ne yapsin? 
Korkuyu put edip puta mi tapsin? 
Inceldigi yerden koparsa kopsun, 
Korkum yok...Korkum yok...Korkum yok sizden.
<end>

<start>
Başka şey anlamam, Allah var Allah... 
Bilmeyene devlet başkanı demem. 
Her şey kadir O, Ondan maazallah, 
Yılmayana devlet başkanı demem.
Baş dediğin tanımalı uğruyu. 
Tanımazsa tazeleriz ağrıyı, 
Bir yanlış içinden bir tek doğruyu, 
Bulmayana devlet başkanı demem.
Bir ülkenin kemiğini etini, 
Rüşvet, yeyip oynatırken atını, 
Devlet tarlasından ayrık otunu, 
Yolmayana devlet başkanı demem.
Kavgam var hemşerim, kavgam zilletle... 
Türk-İslam düşmanı cümle illetle, 
Milletle ağlayıp, yine milletle, 
Gülmeyene devlet başkanı demem.
Rakı masasından devlet idare 
Ediler mi beyler, bu mudur töre? 
İşretten kalkıpta hiç tefekküre, 
Dalmayana devlet başkanı demem.
Öksüzün hakkını rakı mezesi, 
Yapmanın, siz deyin nedir cezası? 
Yaptığı her işte Allah rızası, 
Olmayana devlet başkanı demem.
Hasbelkader bilmem ne olmuş diye, 
Yaltaklık yapmam ben paşaya, beye. 
Ömründe bir defa alnı secdeye, 
Gelmeyene devlet başkanı demem.
Adaleti Ömer Radyallahıanh'dan 
Mertliği Ali'den, ilmi Osman'dan, 
Sadakati Bekir, feyzi Kur'an'dan, 
Almayana devlet başkanı demem.
Ârif olan olmaz nefsin uşağı, 
Harmana getirmez densiz başağı, 
Türk-İslam aşkıyla baştan aşağı, 
Dolmayana devlet başkanı demem.
<end>

<start>
Zincir soğuk, zindan yaş, 
Belki biraz üşürüz.
Hele başım zindandan, 
Çıksında görüşürüz.
<end>

<start>
Vatanın sahibi var demek lâzım, 
Haydi kalk... Hazır ol ülküdaş haydi...
Bu kahpe gidişe dur demek lazım
Haydi kalk...  Hazır ol ülküdaş haydi...
		Haydi, haydi, haydi, Allah aşkına, 
		Hainler, zalimler dönsün şaşkına.
Bir, iki, üç diye sayıpta yürü, 
Kelleni bu yola koyupta yürü, 
Ya Allah bismillah deyipte yürü, 
Haydi kalk... Hazır ol ülküdaş haydi...
		Haydi, haydi, haydi, Allah aşkına, 
		Hainler, zalimler dönsün şaşkına.
Bir yanda baksana; sefil yatana, 
Bir yanda baksana; yutan yutana, 
Vatnı, milleti satan satana, 
Haydi kalk... Hazır ol ülküdaş haydi...
		Haydi, haydi, haydi, Allah aşkına, 
		Hainler, zalimler dönsün şaşkına.
Kastedip vatanın büyüklüğüne, 
Komünist köpekler kudurdu yine, 
Yine bak iş düştü senin üstüne, 
Haydi kalk... Hazır ol ülküdaş haydi...
		Haydi, haydi, haydi, Allah aşkına, 
		Hainler, zalimler dönsün şaşkına.
Memleket inliyor 'gel beni kurtar'
Bu kantar, bu yükü, ne kadar tartar? 
Sabırsa, bu kadar yeter de artar.
Haydi kalk... Hazır ol ülküdaş haydi...
		Haydi, haydi, haydi, Allah aşkına, 
		Hainler, zalimler dönsün şaşkına.
Vatanın bilimum gözü yaşlısı, 
Delisi, dolusu, ağır başlısı, 
Sağduyu sahibi genci, yaşlısı, 
Haydi kalk... Hazır ol ülküdaş haydi...
		Haydi, haydi, haydi, Allah aşkına, 
		Hainler, zalimler dönsün şaşkına.
Haydi ki hainden hesap sorasın, 
Zalimin dersini çabuk veresin, 
Alçaklar kaçacak delik arasın, 
Haydi kalk... Hazır ol ülküdaş haydi...
		Haydi, haydi, haydi, Allah aşkına, 
		Hainler, zalimler dönsün şaşkına.
Devletin bekası, varlığı için, 
Milletin huzuru, dirliği için, 
İslâm`ın, Türklüğün birliği için.
Haydi kalk... Hazır ol ülküdaş haydi...
		Haydi, haydi, haydi, Allah aşkına, 
		Hainler, zalimler dönsün şaşkına.
Arif`e kalırsa sürebilirde, 
O saat, o dakka girebilirde, 
Başbuğ`um son emri verebilirde, 
Haydi kalk... Hazır ol ülküdaş haydi...
		Haydi, haydi, haydi, Allah aşkına, 
		Hainler, zalimler dönsün şaşkına.
<end>

<start>
Madem artık gidiyorsun, 
Güle güle git gardaşım.
Yolun izin açık olsun, 
Güle güle git gardaşım.
Bunca yıldır aktı terin, 
Var mı söyle sağlam yerin, 
Yeter burda çektiklerin, 
Güle güle git gardaşım.
Bu gurbetin düşü bitmez, 
Burada gözyaşı bitmez, 
Elalemin işi bitmez, 
Güle güle git gardaşım.
Çocukların seni saysın, 
Ele değil bize uysun, 
Çan yerine ezan duysun, 
Güle güle git gardaşım.
Et hakkını helâl bana, 
Helâl olsun benden yana, 
Selâm söyle can vatana, 
Güle güle git gardaşım.
Arif derki; ilelebed, 
Yaşanılmaz burda elbet.
Bana kalsın zalim gurbet, 
Güle güle git gardaşım.
<end>

<start>
Bu destanı hep birlikte elele, 
Yazmaya varmısın? Söz mü ülküdaş? 
Her tuzağı (varmak için menzile) , 
Bozmaya var mısın? Söz mü ülküdaş?
İyi dinle, ne diyorsam tam anla, 
Mantıkdaki kördüğümü imanla, 
Sabrederek her düğümü zamanla, 
Çözmeye var mısın? Söz mü ülküdaş?
Liderinin etrafını bürüyüp, 
Beraberlik potasında eriyip, 
Sevgi sevgi gönüllerle yürüyüp, 
Gezmeye var mısın? Söz mü ülküdaş?
Sevgi için geldik doğrudur amma...
Sakın bunu pısırıklık anlama.
Yan bakan olursa Türk`e İslâm`a, 
Ezmeye var mısın? Söz mü ülküdaş?
Sen onu ezmezsen, o seni ezer, 
Dişe dişin pazarıdır, bu pazar! 
Sana mezar kazana da, sen mezar, 
Kazmaya var mısın? Söz mü ülküdaş?
İyi tanı düşmanını, dostunu.
Bu hak yolda sezer isen kastını, 
Baban olsa bir kalemde üstünü, 
Çizmeye var mısın? Söz mü ülküdaş?
Varım dedin, verdin gardaş sözünü.
Arif der ki; üfleyerek tozunu, 
İslâm eleğinde Türk`ün özünü, 
Süzmeye var mısın? Söz mü ülküdaş
<end>

<start>
Bazı subay vardır, rütbesi bence,
Sarayı, konağı, köşkü gibidir.
Bazısı da o rütbeyi giyince,
Altınla sıvanmış fışkı gibidir.
<end>

<start>
Tersine döner mi Mevla'nın işi?
Ters dönen feleğin çarkı değil mi?
İtibar görüyor namussuz kişi
Kırdığı geçse de kırkı değil mi?
Nice iyi önceleri dövülmüş
Mansur gibi sonra tutmuş sevilmiş
Doğru diyen dokuz köyden kovulmuş
Bu zaten çok eski türkü değil mi?
Bilmem ki bu böyle ne kadar gider
Herkes ettiğini sonunda öder
Eşek de kendini aslan zanneder
Sırtına geçirse kürkü değil mi?
Utan ulan kara bahtımız utan
Helerin eline kaldı bu vatan
Çakal hür, arslanı kafeste uttan
Arslandan duyulan korku değil mi?
Arif sen hiç sorma hak hukuk nerde
Çakalın hükümran olduğu yerde
Elbette arslanı korlar içerde
Bu bile arslanın farkı değil mi?
<end>

<start>
Zalım kader hangi zaman, 
Güldürecek bizi bizi? 
Cümle derdi etmiş umman, 
Daldıracak bizi bizi?
Susuz kalmış çöller gibi, 
Geçip giden yıllar gibi, 
Hazan görmüş güller gibi, 
Solduracak bizi bizi?
Yollarımız çıktı kışa, 
Gelmeyen mi kaldı başa, 
Acep daha hangi taşa, 
Çaldıracak bizi bizi?
Ana, baba, gardaş, bir de, 
Doğduğumuz vatan nerde? 
Korkuyorum yadellerde, 
Öldürecek bizi bizi?
Arif der ki; dayanamam! 
Farzedelim ömür tamam
Hangi komşu, hangi imam
Kaldıracak bizi bizi?
<end>

<start>
Ne bu günüm ne yarınım
Taa dünümle kavgadayım.
Hemi ruhum hemi canım, 
Bedenimle, kavgadayım.
Ömür geçti yürü, yürü
Şöyle baktım dönüp geri, 
İlk doğduğum günden beri, 
İlk günümle kavgadayım.
Kırk senedir yol almışım, 
Ne arayıp ne bulmuşum, 
Bir yanımla dost olmuşum, 
Bir yanımla kavgadayım.
Doğu, batı, falan, filan, 
Kuzey, güney hepsi yalan, 
Tek kıbleden geri kalan, 
Her yönümle kavgadayım.
ARİF dedim düşün ince, 
Şunu gördüm düşününce, 
El alemden daha önce, 
Ben benimle kavgadayım.
<end>

<start>
Zulümle geçemez gemi denizi,
Batırmazsak bize yazıklar olsun.
Suçsuz yattığımız zindanda sizi,
Yatırmazsak bize yazıklar olsun.
Zaman gebe saat o yüzden sancır
Bu imanı zaptedemez bu zincir.
Hepinizin ocağında bir incir
Bitirmezsek bize yazıklar olsun.
Arif der ki unutmayın şunları
Unutmayın yaktığınız canları
Fitil fitil burnunuzdan bunları
Getirmezsek bize yazıklar olsun.
<end>

<start>
Sorma gardaş derdimi, 
Vatanımı özledim.
Adım adım yurdumu
Vatanımı özledim.
Çekmeyen bilmez hey hey, 
Yurt hasreti kötü şey, 
Şehir şehir kaza köy
Vatanımı özledim.
Muşlu hasrettir Muş'a
Maraşlılar Maraş'a
Ben ise baştan başa 
Vatanımı özledim.
Bahçesini bağını, 
Dalını yaprağını
Taşını toprağını
Vatanımı özledim.
Elvan elvan gülleri, 
Ilgıt ılgıt yelleri, 
Türkü diyen dilleri
Vatanımı özledim.
Bıırak be kader bırak, 
Biliyorum çok ırak, 
Yoları çamur çorak
Vatanımı özledim.
Sıkıntı derdi ile, 
Köpeği kurdu ile, 
Kalleş merdi ile
Vatanımı özledim.
Gelenekler töreler, 
Ezanlar minareler
Ah..Daha neler neler
Vatanımı özledim.
Şu gurbet kasa kasa, 
Al sana para dese
Dünyayı bağışlasa
Vatanımı özledim.
Her bayram acı acı, 
Sızlar burnumun ucu
Batsın gurbetin tacı
Vatanımı özledim.
Arif der: Çürür müyüm? 
Kalır mı durur muyum? 
Acaba görür müyüm? 
Vatanımı özledim.
<end>

<start>
Üç belâ var bu dünyanın başında! 
Amerika, Kızıl Rusya, Kızıl çin.
Üçü birden fitne-fesat peşinde, 
Amerika, Kızıl Rusya, Kızıl çin.
Biri dünki velet, tarihi hiçtir, 
Biri 'Moskof', biri 'Ecüc-Mecüc'`tür
Karınları tokya, ruhları açtır, 
Amerika, Kızıl Rusya, Kızıl çin.
Amerika neyin varsa sömürür, 
Urusya, çin; etini de kemirir, 
Sonra tutar insanlıktan dem vurur, 
Amerika, Kızıl Rusya, Kızıl çin.
Birisinde liberaller yer-yutar, 
İkisinde generaller yer-yutar, 
Hepsinde de belli zümre 'fink atar', 
Amerika, Kızıl Rusya, Kızıl çin.
Kapitalizm, Komünizmi çağırır, 
İki sistem birbirini doğurur, 
Sırf poz için birbirine bağırır, 
Amerika, Kızıl Rusya, Kızıl çin.
Bu sistemler bol savurur yalanı, 
çünkü temel ehl-i küfrün pilanı, 
İşte bunlar, bu pilanın yalanı, 
Amerika, Kızıl Rusya, Kızıl çin.
Hiç birinin aklı, fikri, görüşü, 
Kabül etmez bu dünya da barışı, 
Yaptıkları silahlanma yarışı, 
Amerika, Kızıl Rusya, Kızıl çin.
Hangi taşı kaldırırsan kaldır bak, 
Hep altından bunlar çıkar muhakkak.
Ah bilseniz ne âdidir, ne alçak
Amerika, Kızıl Rusya, Kızıl çin.
Mesela; nereden şımardı 'Bulgar'? 
İşte buyur, arkasında 'Moskof' var.
Her birisi başka yerde canavar, 
Amerika, Kızıl Rusya, Kızıl çin.
Vaşington`un, Moskova`nın, Pekin`in, 
İnsanlığa hayrı yoktur tekinin, 
Gülseler de dostluğundan çekinin, 
Amerika, Kızıl Rusya, Kızıl çin.
Huylarıdır cünkü önce gülerler, 
Dostuz derler, insanları bölerler, 
Daha sonra haritadan silerler, 
Amerika, Kızıl Rusya, Kızıl çin.
Biri seni, biri beni tutacak, 
Harp çıkacak, memleketler batacak, 
Başka türlü nasıl silah satacak? 
Amerika, Kızıl Rusya, Kızıl çin.
Hemi Uzak, hemi Orta Doğu`nun, 
çektikleri hep bunlardan çoğunun.
Mucidi bunlardır 'Atom çağı'`nın, 
Amerika, Kızıl Rusya, Kızıl çin.
İnsanlık hasretken ekmeğe, suya, 
Boşuna mı gidiyorlar ta... Ay`a? 
Ordan zulüm edecekler dünya`ya, 
Amerika, Kızıl Rusya, Kızıl çin.
Üçünün de köpekleri her yerde, 
Huzuru, barışı sokarlar derde, 
Ve suyun üstüne çıkarlar birde, 
Amerika, Kızıl Rusya, Kızıl çin.
En basiti; düşündün mü gardaş hiç? 
Türkiye`de ülkücülük neden suç? 
Dün vuranla, bugün mahkûm eden güç, 
Amerika, Kızıl Rusya, Kızıl çin.
Arif be lideri hapse de girse, 
Bu ne büyük dâvâ imiş meğerse! 
Görüşürüz Allah izin verirse, 
Amerika, Kızıl Rusya, Kızıl çin.
<end>

<start>
Ne şahit, ne ispat, ne delil gerek, 
Apaçık ortada yönünüz sizin.
Hain değilseniz gafil olarak.
Tarihe geçecek ününüz sizin.
Dipçiğin rüzgarı tam tepemizde, 
Gazete yazamaz, hürlük var söz de! 
Televizyon sizde, radyo sizde, 
Konuşun ağalar gününüz sizin.
İşiniz sadece bizi yormaktır, 
Adalet değil de, denge kurmaktır.
'Sol'`u göstermektir, 'sağ'`a vurmaktır, 
Budur hüneriniz, feniniz sizin.
Millete boşuna rezil olmayın, 
'Disk' falan hikâye kafa bulmayın, 
'Ecevit'`i tutup tutup salmayın! ..
Sadece 'Türkeş'`e kininiz sizin.
Sanmayın bu millet hep böyle durur, 
Bu teker, bu yolda ne kadar yürür? 
Rütbeniz çıkınca görürüz, görür! 
Kaç kuruş edecek tonunuz sizin!
Ramazanda içip, iç açmak sizde, 
Eşarbı men edip, saç açmak sizde, 
Mayo giyin deyip, kıç açmak sizde, 
Nedir meshebiniz dininiz sizin?
'Oniki Eylül`den önce şöyleydi'
'Oniki Eylül`den önce böyleydi'
Yeter artık yeter zıkkım olaydı, 
Yok mudur hiç başka konunuz sizin?
Oniki Eylül`den önceki aylar, 
Emrinizde değil miydi alaylar? 
Susmanız demek ki şundanmış beyler: 
Hesapla meşgulmüş dününüz sizin.
Biriniz niyetli en büyük paya, 
Siz de mi düştünüz aynı sevdâya? 
Koltuk yumuşak mı neden kışlaya, 
Dönmek istemiyor canınız sizin.
Siz de alın yavrum(!)    her gelen aldı, 
Villasız, çiftliksiz hanginiz kaldı? 
Köşeyi döndünüz tastamam oldu, 
Hamamınız sizin, hanınız sizin.
Balık baştan kokmuş, baştan bozulmuş, 
Senaryonuz Vaşington`da yazılmış, 
Sanki dersin Holivut`da süzülmüş, 
İyi rol yapıyor 'jönünüz' sizin.
Kendinize gelin derde kalmayın, 
Gaflete bu kadar fazla dalmayın, 
'Enver Sedat' kadar sadık olmayın! ..
Beni hiç açmıyor sonunuz sizin.
Kimbilir nelere gebedir zaman
Diyeceğim şu ki; 'El oğlu yaman'
(Sakın ha Arif`i yanlış anlaman) 
Çelikten mi yoksa gönünüz sizin?
<end>

<start>
Hakimler...Savcılar...Dinleyin hele, 
Derini düşünün...Haktan şaşmayın..! 
Uğraşmayın sizden yüksek dağlarla, 
Karını düşünün...Haktan şaşmayın..!
Aslanı mahkeme edemez tilki, 
Sözlerim sizlere ters gelir belki, 
Bütün ülkücüler mahkûm değil ki (...), 
Hürünü düşünün...Haktan şaşmayın..!
Aklına gitmeyin üç-beş delinin, 
O Saltık denilen Moskof dölünün. 
Bir milyon rey veren M.H.P'linin, 
Birini düşünün...Haktan şaşmayın..!
Vural Özenirler...Soyer...Kayacan, 
Sizi kurtaramaz o Saltık amcan, 
Hamama girerken duyun heyecan, 
Terini düşünün...Haktan şaşmayın..!
Bildiğiniz gibi yazın ve çizin, 
İpliği pazara çıktı bu bezin 
'Ya sabır...' çekmekten yorulan dizin, 
Ferini düşünün...Haktan şaşmayın..!
Anlamak zor değil sabrın sonunu, 
Milletin bu kadar sıkman canını, 
Kadehe koyarken Bozkurt kanını, 
İrini düşünün...Haktan şaşmayın..!
Mahkeme deyilse şartlanmış yönde, 
Neden yapılmıyor millet önünde..? 
Bu alçak yargının Türk tarihinde, 
Kirini düşünün...Haktan şaşmayın..!
İki gün mahkeme, üç gün teklemen, 
Yalanın üstüne yalan eklemen, 
Hukuku katledip, hayır beklemen, 
Şerini düşünün...Haktan şaşmayın..!
Rütbeye güvenip yapmayın talan, 
Rütbe babanızın malı mı ulan..? 
Rüzgârı ekerken çıkacak olan, 
Ürünü düşünün...Haktan şaşmayın..!
Mahkeme politik...Hukuksa süsü, 
Bugün belki hoştur davulun sesi, 
Demedi demeyin; benden demesi, 
Yarını düşünün...Haktan şaşmayın..!
Sanmayın zulmünüz size kalacak, 
Masum kan ağlarken hain gülecek, 
Sizden yedi göbek sonra gelecek, 
Torunu düşünün...Haktan şaşmayın..!
Sabrımız bitip de gelince aşka, 
Ârif der; kadınız ben olsam keşke, 
Darağacı değil..! Daha bir başka, 
Türünü düşünün...Haktan şaşmayın..!
<end>

<start>
Onsekiz mayıs bugün, hele bak sen, bak hele...
Bugün burda maaşallah, inananlar elele, 
Bu yedinci kurultay, Allah`ın izni ile, 
Dokuzyüzdoksandokuz, bin olsun kurultayın, 
Şen olsun ülküdaşım, şen olsun kurultayın.
Birliğini hiç bir şey bölmesin, bölemesin, 
Allah`ım yardım etsin, sırtın yere gelmesin, 
Ben bin dedim, velâkin binde bile kalmasın, 
Kıyamete kadar her an olsun kurultayın, 
Şen olsun ülküdaşım, şen olsun kurultayın.

Ne yazıyor her yerde, ne yazıyor oku bak, 
Her taraf bayrak bayrak, her taraf sancak sancak, 
Bize böyle Kurultay yakışır zaten ancak.
Kurultaylar başına han olsun kurultayın, 
Şen olsun ülküdaşım, şen olsun kurultayın.
'Hazreti Ebu Bekir, Sıddık'`da ki sadakat, 
'Hazreti Ömer'`deki hiç lekesiz adalet, 
O 'Allah`ın Aslanı Ali'`deki güç, kuvvet, 
'Hazreti Osman'`daki fen olsun kurultayın, 
Şen olsun ülküdaşım, şen olsun kurultayın.
Geçmezsiniz zaten ya, bu ölçüden geçmeyin, 
Dirayetli olun da sakın zulme kaçmayın, 
Fakat sevgi diye de, acze kapı açmayın.
Sadece küfre karşı kin olsun kurultayın, 
Şen olsun ülküdaşım, şen olsun kurultayın.
Bize gelen hoş geldi, tek şartımız şu gardaş: 
Kemiğini şeker yap, kanını da su gardaş, 
Türk ve İslâm ülküsü, işte vahdet bu gardaş, 
Bu vahdet helvasına un olsun kurultayın, 
Şen olsun ülküdaşım, şen olsun kurultayın.
Bu dâvânın şehidi, bu dâvânın gazisi, 
Çile ile süslüdür bu dâvânın mâzisi, 
Şimdi hâlâ zindanda nice ana kuzusu, 
Gelecek nesillere yön olsun kurultayın, 
Şen olsun ülküdaşım, şen olsun kurultayın.
Kaderimiz bu bizim, bize ülkücü denmiş, 
Cümle Ehl-i İslâm`ın derdi bize yüklenmiş, 
Vatanımın üstüne karanlık çökerlenmiş, 
Karanlığı yırtacak tan olsun kurultayın, 
Şen olsun ülküdaşım, şen olsun kurultayın.
Bu gidişe dur deyip, buna bir son vermeli, 
Bir 'İbrahim' çıkmalı, putları devirmeli, 
Bu milleti titretip kendine döndürmeli, 
Bu millete yeni ruh, can olsun kurultayın, 
Şen olsun ülküdaşım, şen olsun kurultayın.
Vatanın baştan başa köy, kasaba, ilin, 
Yayla, ova, tepe, dağ, tarlasının, yolunun, 
Şah damarı sensin sen, bütün Anadolu`nun, 
Bu damara inşallah kan olsun kurultayın, 
Şen olsun ülküdaşım, şen olsun kurultayın.

Almanya ne ki gardaş, Almanya bunun biri, 
Türk yaşayan bilimum Avrupa devletleri, 
Kurultaya temsilci göndermiş yiğitleri, 
'Alp'`lerin kükrediği gün olsun kurultayın, 
Şen olsun ülküdaşım, şen olsun kurultayın.
Bu dâvânın kudreti nerden nereye varmış, 
Amerika`dan tut da... Hong-Kong`a bayrak açmış, 
Aha Avustralya; yine çiçek göndermiş, 
Tüm cihanı saracak kın olsun kurultayın, 
Şen olsun ülküdaşım, şen olsun kurultayın.
Allah izin verirse çok kurultay yaparız, 
Ne bu yoldan saparız, ne de O´ndan koparız, 
Hasretle 'Başbuğ`umun' ellerinden öperiz, 
Haykır 'Arif', haykır be... Şan olsun kurultayın, 
Şen olsun ülküdaşım, şen olsun kurultayın.
<end>

<start>
Kim  olursan ol gardaş
Ver elini, ver bana.
Bizde sevgi bol gardaş, 
Ver elini, ver bana
Sevgi bizi yoğurur
Bir olmaya çağırır
Birlik kuvvet doğurur
Ver elini ver bana.
Ecdadını, atanı, 
Şehit olup yatanı
Seviyorsan vatanı
Ver elini, ver bana.
Bak gardaşım, iyi bak
Bu ot, bu dal, bu yaprak
Hepimizin bu toprak
Ver elini, ver bana.
Binip düşman kızağa
Gitme benden uzağa
Düşmeyelim tuzağa
Ver elini, ver bana.
Ver, beraber coşalım
Engelleri aşalım
Geleceğe koşalım
Ver elini ver bana.
Arif der ki: Hiç artık
Geç kalma sen geç artık
Harekete geç artık
Ver elini, ver bana.
<end>

<start>
Engeller asa, asa 
Gelmisler kosa kosa, 
Cümle gadim kardasa; 
Merhabalar diyelim.
Büyük, küçük, ihtiyar, 
Allah etsin bahtiyar. 
Masallah bak hepsi var. 
Merhabalar diyelim.
Anam, bacim, melekler, 
Hanimlikta temtekler, 
Çok iyi erkekden erkekler; 
Merhabalar diyelim.
Çocuklari yok sayip, 
Geçer miyim çok ayip, 
Hepsini kucaklayip, 
Merhabalar diyelim.
Bozkurtlar hele size, 
Köleyim köle size, 
Simdi kaldik biz bize, 
Merhabalar diyelim.
ARIF derki: ölmeyen, 
Ölsün sizi sevmeyen, 
Sizin için geldim ben 
Merhabalar diyelim.
<end>

<start>
Neler olur neler neler, 
İktidara gelelim bak.
Memleketin yüzü güler, 
İktidara gelelim bak.
Keyfi emir buyurmak yok, 
Zengin-fakir ayırmak yok, 
Rüşvet, torpil, kayırmak yok
İktidara gelelim bak.
Hemi garbı, hemi şarkı
Bir tutacak devlet çarkı, 
Olmayacak hizmet farkı
İktidara gelelim bak.
Milli gelir köşe bucak, 
Adaletli dağılacak, 
Soygun vurgun boğulacak
İktidara gelelim bak.
Siyonistlik, komünistlik, 
Bölücülük teröristlik, 
Kazınacak bütün pislik
İktidara gelelim bak.
Arifleri yoracağız
Yaraları saracağız, 
Çağa mühür vuracağız
İktidara gelelim bak.
<end>

<start>
Kör olan vicdanlar bakın da görün
Bakmayınca bu memleket düzelmez!
Şu çıban yarılıp içinden irin;
Akmayınca bu memleket düzelmez!
Kapanmalı bu milletin yarası
Ne kavganın,ne döğüşün sırası,
Evde huzur,yurtta dirlik çırası,
Yakmayınca bu memleket düzelmez!
Olmamalı Türk'ün Türk'ten şüphesi
Yol olmalı aşk dağının tepesi
Her kulağa birer sevgi küpesi
Takmayınca bu memleket düzelmez!
Beşeriyet kanununun çatlağı
Yurdu yaptı vurguncunun otlağı
Yetimin hakkını yiyen gırtlağı
Sıkmayınça bu memleket düzelmez!
Vallahi susamış arıyor vatan,
Yeni bur kumandan,yepyeni bir han;
Ben diyeyim Fatih,sen de Alparslan,
Çıkyanıca bu memleket düzelmez!
Koy desinler falan fikrin ozanı
Ozan Arif sen bırakma ezanı
Bismillah deyip de köhne düzeni
Yıkmayınca bu memleket düzelmez!
<end>

<start>
İbret al gardaşım az kulak ver de
Ar'ım dersin amma iş işten geçer.
Kızıl afat girer ise bu yurda
Zorum dersin amma iş işten geçer
Üzülerek söylüyorum saz ile,
Bu sözlerim kafanıza yazıla,
Mavi,yeşil,beyaz döner kızıla,
Sarım dersin amma iş işten geçer.
Tarlana tohumu mecbur ekersin
Ak alnından emek teri dökersin
Hasatı el yapar boynun bükersin
Darım dersin amma iş işten geçer.
Dersin ki benim de bir törem vardı
Davul zurnam ile kanım kaynardı
Erzurum'da dadaşlarım oynardı
Bar'ım dersin amma iş işten geçer.
Varlığını göster gardaşım önce
Destek ol hemşehrim ülkücü gence
Kızıl balyoz kuş beynine inince
Varım dersin amma iş işten geçer.
Arifim sözümü yayın bucağa
İnciri dikerler senin ocağa
Her gece verirler başka kucağa
Karım dersin amma iş işten geçer.
<end>

<start>
Bu ne biçim devran,bu ne biçim iş?
Her gelen bir hava atmaya kalktı.
Hele bunlar hepten sıfır hiçimiş;
Peşrevsiz makamsız ötmeye kalktı.
Biri Erzurum'da hacı kesildi!
İzmir'de zamane pici kesildi.
Hepsi bana bilmem neci kesildi
Putun gölgesinde yatmaya kalktı.
Aha işte gördünüz mü arıyı?
Hele hele yanındaki karıyı
Eski çoban bırakınca sürüyü
Köpeklek zağarlar gütmeye kalktı.
Ne imişte ekonomi mimarı!
Adam sırf et yok gardaşım damarı
Tam ağzına vuracaksın şamarı
Fakiri kenara itmeye kalktı.
Bu sanmıştık gelenlerin düzgünü
Meğer herif azgınların azgını
Tüysüz tüysüz yetimlerin rızgını
Lop diye yemeye,yutmaya kalktı.
Ne yaptı bir yere çivi mi çaktı?
Yoksa bir zincire halka mı taktı?
Köprüden başladı barajdan çıktı
Memleketi toptan satmaya kalktı.
İz değil bunların gittiği izler
Arif der Allah'a havale bizler
Avradını idareden acizler
Devleti idare etmeye kalktı.
<end>

<start>
Gelin de konuşak şöyle başbaşa..! 
İçinizde aklı eren kim beyler..? 
Üst üste baltayı vurmayın taşa, 
Devleti yıllarca yeren kim beyler..?
Değiştimi yoksa devletin huyu? 
Baba evlâdına kazar mı kuyu? 
Dört bin şehit ile getirdik suyu. 
Söyleyin testiyi kıran kim beyler..?
Kockoca partiler yattı diyen siz! 
Devleti, milleti sattı diyen siz! 
Gelmesek Türkiye battı diyen siz! 
Tehlikeyi önce gören kim beyler..?
Bilerek haksızlık ayıptır ayıp. 
Bu millet aklını etmedi kayıp. 
Vatan toprağına torbayı koyup, 
Götürüp Rusya'ya seren kim beyler..?
Kulak verin dedik millet sesine! 
Dokunman müminin namaz fesine! 
Aksaray, Mardin'e, Kars Kalesi'ne 
Orağı, Çekici geren kim beyler..?
Eyyamcı, mideci, pipocusunun, 
Soyguncu, vurguncu, depocusunun, 
Dev-Yol'cu, Dev-Sol'cu, Apocu'sunun 
Karşısında mertçe duran kim beyler..?
Dosyalar düzdürüp siz yığın yığın, 
Günahını boşa almayın 'sağ'ın. 
Altında toplayıp kızıl bayrağın, 
İşçiyi meydana süren kim beyler..?
Suçlayın masumu suçlayın hele! 
Savurun samanı kaptırın yele. 
Hakimin, savcını önünde bile 
'Maocuyum' diye üren kim beyler..?
'Dokuz Işık' artık yasak olanda, 
Demek ki paçamız kızıl yılanda. 
Marksist fikirlerin fikrî alanda, 
Açtığı yarayı saran kim beyler..?
Böyle demediniz millete ilkten, 
Titreyen vebalden, titreyen yükten. 
Komünizme karşı etten kemikten 
Aşılmaz bir duvar ören kim beyler...?
Yanmazdım bağrımı mert olan yaksa. 
Yapın, yaptığınız bizlere haksa. 
'Devşirmenin dölü Haydar' mı yoksa? 
Sizin beyninize giren kim beyler...?
Özbeöz evlâtken 'Devlet Baba'ya, 
Şimdi sayenizde döndük üveye, 
Diken yaranırmış zaten deveye 
Askeri, subayı vuran kim beyler...?
Ârif der ki; 'sol'u tutmak ne demek.? 
Üçünü dışarı atmak ne demek! ? 
'Türkeş'i mahkeme etmek ne demek! ? 
Sizlere bu hakkı veren kim beyler...?
<end>

<start>
Burası Türkiye, biz de Türk'üz, Türk! 
Bu memleket bizim, bu vatan bizim, 
Bu toprakta doğduk, burda büyüdük,
Bu memleket bizim, bu vatan bizim.
1071, Malazgirt'ten bir gedik,
Açıp girdik, bu toprağa yurt dedik.
Bedel ise, bedelini ödedik,
Bu memleket bizim, bu vatan bizim.
Türkiye'ye neden Türkiye denmis,
Bu isim bu yurda gökten mi inmiş? 
Demek ki apaçık bedel ödenmiş! 
Bu memleket bizim, bu vatan bizim.
Bedeli sayısız şehit olmuş can,
Bedeli bayrağı al eyleyen kan,
Ne isterse verdik, bizden bu vatan,
Unutamam unutamam unutmam.
Laz'da benim, Çerkez'de ben, Kürt'te ben,
Bunlar aza, bunlar el kol, Türk beden,
Ağzı olan konuşmasın bilmeden,
Bu memleket bizim, bu vatan bizim.
Mülayim bulupta Türk'teki huyu,
Kuyu kazmasınlar, ardından kuyu,
Kabarmasın Türk'ün ayranı suyu,
Bu memleket bizim, bu vatan bizim.
Kimse şaşırmasın, kimse şaşmasın,
Bağrımda barınan yılanlaşmasın,
Türkiye'de, Türk'ün sabrı taşmasın,
Bu memleket bizim, bu vatan bizim.
Bırakın yılanı, en küçük böcek,
Bu toprakta yaşıyorsa bilecek,
Türkiye Türklerin yurdu diyecek,
Bu memleket bizim, bu vatan bizim.
Ey Arif bazısı demiyor ama,
Der gardaş, dert etme, hiç düşme gama,
Seve, seve dedirtiriz adama,
Bu memleket bizim, bu vatan bizim...
<end>

<start>
Vatanın, milletin sahibi biziz.
Başbuğ`um emrinde, emrindeyiz biz.
Bu yolda bir ölür bin diriliriz.
Başbuğ`um emrinde, emrindeyiz biz.
Dinin ve devletin bekâsı için, 
İslâmın mubarek gazâsı için, 
Cenab-ı Allah`ın rızâsı için, 
Başbuğ`um emrinde, emrindeyiz biz.
Bu yol ki, hayatı bu yolda bulduk, 
Bu şuur, bu azmi biz senden aldık.
Tek kafa, tek yürek, tek bilek olduk.
Başbuğ`um emrinde, emrindeyiz biz.
Köy, şehir, kasaba, milli iradem, 
Antepli şahin`im, Maraş`lı edem, 
Yediden yetmişe gardaşım, dedem, 
Başbuğ`um emrinde, emrindeyiz biz.
Başbuğ`um olmasan her şey bitmişti.
Türkiye komünist olup gitmişti.
Sen sağ ol sayende gençlik yetişti.
Başbuğ`um emrinde, emrindeyiz biz.
Bu kervan gidecek ürsün köpekler.
Analar, babalar, doğan bebekler, 
Bozkurtlar hep senden işaret bekler.
Başbuğ`um emrinde, emrindeyiz biz.
Korkaklar gelmesin, geriye dönsün.
Dışarı çıkmasın evinde sinsin, 
Dün sendin, bugün de liderim sensin.
Başbuğ`um emrinde, emrindeyiz biz.
Sen emret her engel az gelir bize, 
Aşılmaz dağ olsa düz gelir bize, 
Zindanmış urganmış vız gelir bize, 
Başbuğ`um emrinde, emrindeyiz biz.
Sabrımız memleket için biline, 
Dileriz akıllar başa alına, 
Bir değil bin Arif feda yoluna, 
Başbuğ`um emrinde, emrindeyiz biz.
<end>

<start>
Daha duur... Daha dur, bu daha ne ki..! 
Daha bu sevincin yarısı gardaş, 
'Başbuğ' çıktı ama, bitti mi peki? 
Bitmedi bayramın serisi gardaş.
'Muhsin' nasıl, 'Yaşar' nasıl şu anda? 
Hepsinin de suçsuzluğu meydanda.
Daha hâlâ vatan diye zindanda
Yatan yiğitlere darısı gardaş.
Takvimlerin başka günü mü yoktu? 
Sekiz veya on Nisan`ı bıraktı, 
Dikkat et; tam 'dokuz Nisan'`da çıkt.
Bu bence hikmetin birisi gardaş.
Bu günü bizlere gösteren Allah, 
Daha neler gösterecek inşallah.
Aklımdan geçeni bilseniz aah... Ah! 
Susacak küfrün borusu gardaş.
Ne dediysem çıktı, bu da bak çıkar.
Muhakkak... Muhakkak...Muhakkak çıkar.
Yumurtayı kırsan önce ak çıkar, 
İçinde dir esas sarısı gardaş.
Dört sene, yedi ay, kolay mı bre..! 
Unutursam Allah belâmı vere.
Bize hesap verecekler bir kere, 
Bunların ölüsü-dirisi gardaş.
Ozan Arif; 'Başbuğ' keyfine baksın.
Ne üzülsün, ne de canını sıksın.
İçerdeki yiğitleri hep çıksın, 
Ondan sonra kolay gerisi gardaş.
<end>

<start>
Şu yalan dünyada iki yakamı, 
Birbirine değdirmeye çalıştım.
Ne malı düşündüm ne de makamı, 
Zulmu büküp eğdirmeye çalıştım.
Gücü Hakk'tan üstün tutan illeti, 
Tanımadım uyandırdım milleti, 
Hak haklının dedim haksız kuvveti, 
Adalete boğdurmaya çalıştım
Velakin olmadı gücüm yetmedi
Zulmün karanlığı geçip gitmedi
İs veren mumları gözüm tutmadı
Ben güneşi doğdurmaya çalıştım.
Hilalden korktular güneşi bırak, 
Baktım ki vahdeti çatlatmış kurak, 
Yürekler çöl olmuş beyinler çorak, 
Çöle yağmur yağdırmaya çalıştım.
Çerkezini, gGürcüsünü, Kürdünü, 
Ayırmadan en küçük bir ferdini, 
Müslüman Türk aleminin derdini, 
Şu sırtıma yığdırmaya çalıştım.
Her sefer düşerken kapıp üç ayı, 
Yeniden başlattım kutlu kavgayı, 
Türk -İslam sevdası denen sevdayı
Bir ömüre sığdırmaya çalıştım
Seni anlar Arif  'taban' dediler
İlin, aşiretin, oban dediler
İsterse sağarmış çoban dediler
Tekeden süt sağdırmaya çalıştım.
<end>

<start>
Derinde dost derinde, 
Derdim var, derdim benim
Dünyanın her yerinde, 
Derdim var, derdim benim.
Şu dünyaya bak hele
Türk'e karşı el ele
Ta evvelden ezele
Derdim var, derdim benim.
Bak bugün Çeçenistan, 
Destan yazıyor destan
Esir Doğu Türkistan
Derdim var, derdim benim.
Karabağ'ın karalar, 
Bağladığı sıralar, 
Bir beş değil yaralar
Derdim var, derdim benim.
Acı, ıszı keder gam
Dolu Batı Trakya'm
Ben nasıl dertsiz olam
Derdim var, derdim benim.
Kurtlar kuzu postunda, 
Hepsi onun kastında, 
Kıbrıs diken üstünde
Derdim var, derdim benim.
Kerkük, Musul yaddadır
Ateştedir oddadır
Kırım'ım feryattadır
Derdim var, derdim benim.
Bosna da ezan yaslı
Gelin, kız, kızan yaslı
Bu yüzden Ozan yaslı
Derdim var, derdim benim...
<end>

<start>
Zor günlerden geçiyorsun gayet zor, 
Yılmamalı ülküdaşım dikkat et.
Gaflet ateş, gaflet alev, gaflet kor, 
Dalmamalı ülküdaşım dikkat et.
Başbuğu yitirdik senin acını, 
Ben de biliyorum; topla gücünü, 
Salarsak olur mu ipin ucunu? 
Salmamalı ülküdaşım dikkat et.
Acı büyük fakat ne yap yap dayan, 
Dayan ki derdini olmasın duyan, 
Bizim derdimizi bizden olmayan
Bilmemeli ülküdaşım dikkat et.
Sen de biliyorsun dost var düşman var, 
Hatta dostumuzdan çoktur düşmanlar
Gülmek için fırsat kolluyor bunlar
Gülmemeli ülküdaşım dikkat et.
Bazı güçler var ki gülmek istiyor, 
Senin birliğini delmek istiyor
Bizi parçalamak bölmek istiyor
Bölmemeli ülküdaşım dikkat et.
Bir de şu var Başbuğ’umu üzenler
Sağlığında aleyhinde gezenler, 
Yokluğunda aramızda hemen yer
Bulmamalı ülküdaşım dikkat et.
Bu hareket; aklı eren hareket
Şehitler gaziler gören hareket, 
İhanete prim veren hareket
Olmamalı ülküdaşım dikkat et.
İhanete prim verdiğin zaman, 
Yaman yargılanır hareket yaman
İşte bu noktaya aman ha aman
Gelmemeli ülküdaşım dikkat et.
Arif der memleket perişan halda, 
Ne sağda hayır var ne artık solda, 
Umut sensin umut bu kervan yolda
Kalmamalı ülküdaşım dikkat et.
<end>

<start>
Benim için artık yalan dünyada
Ekmeğin tadı yok aşın tadı yok.
Alparslan Türkeşsiz kalan dünyada
Baharın tadı yok kışın tadı tok.
Onun sağlığında gezerken yurdu
Yüreğim bambaşka şevkle vururdu
O şevki içime o doldururdu
O gitti toprağın taşın tadı yok.
Yok çünkü yerinden oynamış taşlar, 
Vefa yok haksızlık çok arkadaşlar
Kuru olmadan da yanıyor yaşlar
Kurunun tadı yok yaşın tadı yok.
O gitti gideli yollar bir tuhaf
Fikirler bir tuhaf diller bir tuhaf
Edirne’den Van’a iller bir tuhaf
Muğla’nın tadı yok Muş’un tadı yok.
Yok gardaş yok artık her yere git bak
Ayaklar baş olmuş başlar da ayak
Konuşursan ihraç, susarsan dayak
Ayağın tadı yok başın tadı yok.
Baskın yemiş gibi yiğitler baskın
Kimi ele kimi bahtına küskün.
Bıçaklar açmıyor ağızlar suskun
Ağızın tadı yok dişin tadı yok.
Yaraladı beni yaran dediğim
Unutuldu rehber Ku’ran dediğim
Hatta ‘Kızıl Elma’ ‘Turan’ dediğim
Hayalin tadı yok düşün tadı  yok.
O Türkmen Başbuğ’u olunca mezar
Pazar yeri oldu sevdamız pazar
Yek pare iktidar olsak ne yazar
Dünyayı tuş etsek tuşun tadı yok.
Hesaplar ortaya serilmedikçe
Ve işler ehline verilmedikçe
Bozkurtlar yeniden dirilmedikçe
Arif için artık işin tadı yok.
<end>

<start>
Bilmez mi kahpe felek, 
Nasıl geldim bu çağa? 
Ben düştüm bayrağımı, 
Düşürmedim alçağa.
Felek tuttu yine bak, 
Fırsat verdi alçağa!
<end>

<start>
Tevellüt; kırkdokuz, adım Ârif'tir, 
Soyadım kütükte Şirin bilinir. 
Giresun, Alucra, Hapu köyünden, 
Soyumu sopumu sorun bilinir.
Ozan diye tanır tanıyan beni, 
Gönlümde yaşatmam garezi, kini, 
Velâkin memleket, millet haini 
Olanlarla aram serin bilinir.
Siz sanmayın el vurdu bana.
Öpmeye kalktığım el vurdu bana.
Bülbül idim bülbül, gül vurdu bana, 
O yüzden dertlerim derin bilinir.
Hakkımda istenilen ceza çok benim, 
Ipe de çekseler, korkum yok benim.
Allah'a çok sükür alnım ak benim.
Bekleyin...Sabredin...Durun bilinir.
Ben Ârif''im, baba bildim devleti.
Benim işim uyandırmak milleti.
Söyledigim bu destanın kiymeti, 
Bugün bilinmezse yarın bilinir.
<end>

<start>
Vah zavallı Türkiye'm!
Soluyor yalan değil.
Başa geçen onu yem
Biliyor yalan değil.
Ne yol aldık ne menzil
Bugün dünden de rezil
Halkın karnı yine zil
Çalıyor yalan değil.
Kuran kurmuş ağını
Uzatmış ayağını
Bal tutup parmağını
Yalıyor yalan değil.
Zengin zengindir bre
Sırtı gelir mi yere?
Olan yine fakire
Oluyor yalan değil.
Torpil ile masalar
Rüşvet ile keseler
Vurgun ile kasalar
Doluyor yalan değil.
Bir yer biri bakar
Kıyamet ondan kopar
Felaket apar topar
Geliyor yalan değil.
Devlet baba nerdesin?
Ozan Arif neylesin?
Babalık vasfın kesin
Ölüyor yalan değil.
<end>

<start>
Bu bir kaidedir izahi olmaz, 
Gönülden çikanlar, gözden de çikar. 
Sadece gönülle, göz ile kalmaz, 
Hatirdan, sohbetten, sözden de çikar.
Yikanin; 
Sevgi ile yikanin. 
Hatirini kim sayar, 
Hatir gönül yikanin.
Bakalim nelerden neler çikacak! 
Nedir yapan sizce mangali sicak? 
Alevi gitmekle sönmez ki ocak, 
Lâzim olan isi közden de çikar.
Ya nacak; 
Ya baltadir, ya nacak. 
O ocaga kiyanlar, 
O ocakta yanacak.
O ocaga artik söndü diyenler, 
Yagma ile vurgun ile giyenler, 
Memleketi soyup soyup yiyenler, 
Yakindir yakindir sizden de çikar.
Ya kindir; 
Ya piçaktir, ya kindir. 
Hesabin sorulmasi 
Fazla sürmez yakindir.
Çok usta yüzmekte etmiyor fayda, 
Ne irmak geçenler boguldu çayda, 
Çömlekte yilani oynatan gayda, 
Dertli dertli çalan sazdan da çikar!
Çalinir; 
Yoksa bile çalinir. 
Istenirse o gayda, 
Saz ile de çalinir.
Ârif yine yapamadi demeden, 
Diyecegim o ki; bulur be eden. 
Hindistan'da enson çikan su maden(!)
Bizden de bizden de bizden de çikar.
<end>

<start>
Almanya unuttun mu seni sen? 
Demokratik insancıldın hani sen! 
Hele düşün hatırlarsın dünü sen! 
İlk geldiğim zaman bando çaldınız, 
Neden şimdi bana düşman oldunuz?
Ne bilirdik, nerden haber aldık biz? 
Buraları nasıl gelip bulduk biz? 
Gel dediniz, onun için geldik biz, 
Dün çağırıp, bugün pişman oldunuz, 
Neden şimdi bana düşman oldunuz?
Ne numara yaptım, ne de yılıştım
Bir haftada her işine alıştım, 
Çalış dedin en pis işte çalıstım, 
Gençlik uçtu, çiçeğimi yoldunuz, 
Neden şimdi bana düşman oldunuz?
Önceleri karnın fazla tok idi, 
Hem karnın tok hem de işin çok idi, 
O zamanlar 'Türk`ten iyi yok' idi, 
Düne kadar şekerdiniz, baldınız, 
Neden şimdi bana düşman oldunuz?
Kolum gitti, fabrikada çarklara
Asit yaktı, ciğerlerim hep yara
Şimdi dünya benim olsa kaç para! 
Midem çürük, yedi yerden deldiniz, 
Neden şimdi bana düşman oldunuz?
Bizimkiler zaten bizi sattılar, 
İt eniği atar gibi attılar, 
Kör olsunlar, size köle ettiler, 
Siz de hazır sahipsizce buldunuz
Neden şimdi bana düşman oldunuz?
Ne umdunuz, ölmemi mi umdunuz? 
Dininize gelmemi mi umdunuz, 
Yoksa Alman olmamı mı umdunuz
Hep sustunuz, sanki derdin laldınız, 
Neden şimdi bana düşman oldunuz?
O da var ha..! Domuz eti yiyen var, 
Faşinginde senin gibi giyen var, 
Evlâdına 'Hans' adını koyan var.
Biraz gelin, bolca damat aldınız, 
Neden şimdi bana düşman oldunuz?
Çok dil bilmem, bakma öyle hor bana! 
Çok dil bilsem mebbusluk mu var bana? 
Lisan değil, sen işimi sor bana..! 
Dil bahane, dili sebeb kıldınız, 
Neden şimdi bana düşman oldunuz?
'Entegrasyon' artık bir yana dursun, 
O az geldi, 'Asimile' diyorsun, 
Bizimkiler hâlâ yatsın uyusun, 
Sahibim yok dalga geçip güldünüz, 
Neden şimdi bana düşman oldunuz?
Mümkün müdür, Türk kolayca ev bula? 
Ev vermezsin, evsizliğin bir belâ, 
Versen bile ne banyo var, ne helâ...
'Evdir' diye bizi ahıra saldınız, 
Neden şimdi bana düşman oldunuz?
'Yurdum kötü' diyen Türk`ten ne umdun? 
Sahte sahte ilticaya göz yumdun.
Nasıl derim sen bu işte masumdun! ? 
Siz de bizi Kürt-mürt diye böldünüz, 
Neden şimdi bana düşman oldunuz?
Hanginiz 'kim bunlar, neci' dediniz? 
Tam aksine 'Azül' cici dediniz, 
Çünki, ucuz bir iş gücü dediniz.
Bu sebebten, bu krize daldınız
Neden şimdi bana düşman oldunuz?
Bugün bakın esrar, satankim? 
Miting yapıp, Rus`a alkış tutan kim? 
Bozkurtlar mı, düzenine çatan kim? 
Ben demiştim, dediğime geldiniz, 
Neden şimdi bana düşman oldunuz?
Vize koydun. Vize miydi çaresi? 
Vize; bende derin yürek yarası, 
Fakat sizin yüzünüzün karası, 
Vize koyup, buna rağmen yıldınız, 
Neden şimdi bana düşman oldunuz?
Son günlerde bir acaip döndünüz, 
Üç-beş Nazi artığına kandınız, 
Yoksa bizi Yahudi mi sandınız? 
Bize karşı neden kinle doldunuuz? 
Neden şimdi bana düşman oldunuz?
Arif derki; susuyorum kaç oldu, 
'Ausländer raus' demek geç oldu, 
Benim çocuk kazanmam mı suç oldu? 
Çocuğumun hakkına mı kaldınız, 
Neden şimdi bana düşman oldunuz?
<end>

<start>
Ne onu, ne bunu, ne şunu derdi, 
Milletin tutacak dalı olaydı.
Millet bunları mı lider ederdi? 
Vetodan kaçmanın yolu olaydı.
Tepeden gelmiştir bize bu yara! 
Liderliği bırakalım kenara, 
Bostanını bekletmezdi bunlara, 
Milletin bu işte eli olaydı.
'Selamet' le 'Tekdal' meyve tutardı.
Kadayıfın dumanları tüterdi.
Hoca gibi zorlu temel atardı, 
Kazması, küreği, beli olaydı.
'Horoz' peydah oldu, aslan kesildi, 
Herkes bilir önceleri nasıldı, 
Altı kasım geldi sesi kısıldı, 
Civciv çıkartırdı dölü olaydı.
Eski 'Kırat' 'Doğru Yol' da dururdu, 
Vatandaşı sırtladımı götürdü, 
O mirasla onikiden vurdurdu, 
'Avcı' nın tüfeği dolu olaydı.
'Calp' denen adamı tanıyın iyi, 
Her çeşit solcudan topladı payı, 
Rüyada görürdü bu kadar reyi, 
Sadece ortanın solu olaydı.
'Sodep' için ne söylesen kâr etmez, 
Hak her kulu hayır diye yaratmaz! 
'Erdal' varya babasını aratmaz, 
Birde kulağında pili olaydı.
Bakmayın çıkmaza girdi vatandaş, 
Hırs ile reyini verdi vatandaş, 
Önce geldiğinde yerdi vatandaş, 
Eğer bu 'Arı' nın balı olaydı.
Arif der; memleket yutmuştur hapı, 
Hepsinden olmaz bir balta sapı, 
Vallahi yanmazdım bunların topu, 
'Türkeş' in saçının teli olaydı.
<end>

<start>
Türkiye`den gelen gördüm, 
Hoş-beş için yanna vardım, 
'Ne var? Ne yok? ' diye sordum, 
Yılanlar var, dedi bana.
Masal beyim arı-marı, 
Torpil tutmuş masaları, 
Vurgun ile kasaları, 
Dolanlar var, dedi bana.
Esnaf isen boldur vergin, 
İşçi sefil, köylü yangın, 
Zengin iken daha zengin, 
Olanlar var, dedi bana.
Bu asırda ayıp ayıp, 
Doktor ilaç bulamayıp, 
Bulsa bile alamayıp, 
Ölenler var, dedi bana.
Elektirik, su mu? Haşa, 
Yapan yoktur hiç telaşa, 
Kıçlarını hâlâ taşa, 
Silenler var, dedi bana.
Orta direk neyin nesi? 
Ne kendi var, ne de sesi, 
Ancak lafta efsanesi, 
Kalanlar var, dedi bana.
Becerene şu iş iyi, 
Bul paşayı, dön köşeyi, 
Oldururlar olmaz şeyi, 
Bilenler var, dedi bana.
Yetim hakkı leziz deyip, 
Devlet malı deniz deyip, 
Yemeyenler domuz deyip, 
çalanlar var, dedi bana.
Hiç bakmayıp şarta-şurta, 
Ürüşveti yırta yırta, 
Hem de öyle uluorta, 
Alanlar var, dedi bana.
Mektepler hep aynı heri, 
Yine aynı oyunları, 
Oynayarak beyinleri, 
çelenler var, dedi bana.
Hak-hukuk var dendi birde, 
Varsa eğer, şimdi nerde? 
Vatan deyip hücrelerde, 
Solanlar var, dedi bana.
Arif gardaş hallerinden, 
Vaz geç sen bu yollarından, 
Senin gibi dillerinden, 
Bulanlar var, dedi bana.
<end>

<start>
SİZİ YARADANA
Bir kuru merhaba yetmez inan ki; 
Sizi yaradana kurban olayım. 
Her biriniz birer pırlanta sanki, 
Sizi yaradana kurban olayım.
Emmiler, dayılar, Alplar, erenler; 
Türk'e ve İslam'a kanat gerenler; 
Ülkücü davaya gönül verenler; 
Sizi yaradana kurban olayım.
Analarım, bacılarım hak sizin, 
Bu davada emeğiniz çok sizin. 
Hanımlıkta üstünüze yok sizin. 
Sizi yaradana kurban olayım.
Çocuklar aman haa beni üzmeyin, 
Öpersem ağlayıp oyun bozmayın. 
Hatta biraz ısırsam da kızmayın. 
Sizi yaradana kurban olayım.
Ülkücüler, gençler, bozkurtlar, şarkın, 
Ümidi sizsiniz bu Necip ırkın, 
Ümidi sizsiniz Müslüman Türk'ün, 
Sizi yaradana kurban olayım.
Pişiniz bozkurtlar, daha pişiniz. 
İlimle, irfanla bütünleşiniz. 
Yoktur emsaliniz, yoktur eşiniz. 
Sizi yaradana kurban olayım.
ARİF'im padişah yapsalar tutar, 
Vallahi kenara atarım atar. 
Beni size çöpçü yapsınlar yeter. 
Sizi yaradana kurban olayım.
<end>

<start>
Alo! Gardaş Türkiye mi orası? 
Burası Almanya haller perişan.
Dıştan baksan yerindedir boyası, 
Kokudan eser yok güller perişan.
Tekniğini almak lazım buranın, 
Aklı kıttır gerisini soranın.
Paranın, köpeğin, bir de biranın, 
Elinde mahvolmuş kullar perişan.
'Köln radyosu' iflâhları kesiyor, 
T.R.T.`den daha ağır basıyor, 
Ne zaman açılsa zehir kusuyor, 
İçine takılan piller perişan.
Türkleri hiç sorma, dertleri çoktur, 
Bazısı aç gezer, bazısı toktur.
Kimseden kimseden haberi yoktur, 
Evliler, bekârlar, dullar perişan.
Gençlerimiz burada şundan habersiz; 
Damarlarında gezenm kandan habersiz, 
Vatanından, milletinden, dinden habersiz, 
Almanya`da doğan döller perişan.
Burada yanyana kenefle hamam, 
Camiye hasretiz, bulunmaz imam.
Ne Almanca tamam, ne Türkçe tamam...
Karma karış olmuş diller perişan.
Sorma gardaş! Ozan Arif yaralı.
Saysam daha nice dertler sıralı.
Sazımda Almanya`yı göreli, 
Perdeler perişan, teller perişan.
<end>

<start>
Ben köylüyüm beni hiçe, 
Sayanlara rey yok rey yok.
Kanımızı içe içe, 
Doyanlara rey yok rey yok.
Ula bizi aptal sayıp, 
Çağ atladık demek ayıp, 
Memleketi yağmalayıp, 
Soyanlara rey yok rey yok.
Seçimlerde kapımı aç, 
Ondan sonra beş sene kaç, 
Yağma yoktur bizi muhtaç
Koyanlara rey yok rey yok.
Zekası kıt kütüklere, 
Şahsiyeti yitiklere, 
Süslü püslü nutuklara, 
Beyanlara rey yok rey yok.
Mesela şu bizim beye, 
Meryem için mezar niye
Hem cami hem kiliseye
Uyanlara rey yok rey yok.
İstanbul’a Rumlar varsın, 
Yeni Patrikhane kursun.
Ayasofya  kitli dursun
Diyenlere rey yok rey yok.
Kandıramaz artık beni, 
Oyuncak mı İslam dini, 
Kendi şalvar kızı mini, 
Giyenlere rey yok rey yok.
Ece, Neco, Çoban Sülü, 
Paşa dölü maşa dölü
Yeter artık yıllar yıllı, 
Yiyenlere rey yok rey yok.
Arif der ki aklım ermez, 
Aklı olan oy moy vermez, 
Bir postallı görür görmez
Tüyenlere rey yok rey yok
<end>

<start>
buzullar bozkırlar geçersin de beni  göremezsin 
çok mu çirkin yüzün benlenince 
biter....................
<end>

<start>
Aslında ölüler biliyor bu şeyleri
Sağlardan soruluyor.....................
<end>

<start>
Başa nasıl vurur
Başka başka vurur
Çevrilir numara
Ses sese suskunluktur.
Kimi gül bahçesini....................
<end>

<start>
Gezilerdi sevgilerdi içtenlikler
Geldilerdi gerekirdi gitmeniz.
Kaldı, hep siz
Geri ç....................
<end>

<start>
Vurur gurbetteki kuş pencere pervazına
Şefkatli bir ekmek kırıntısı
İyi kalpli bir kız
Al git, al git, al git!
Sevgi mi, yankı mı, kıyı....................
<end>

<start>
Yok coğrafyalarda bu Bağdat
Bin geceden bir kent
Bunca acıyı nereye sakladılar
A....................
<end>

<start>
Bir dağda bir tüneli geçe say! 
Kili döndüren usta
Tezgahındaki tozda
İskelet....................
<end>

<start>
Ben uzaklarda olmalıyım, çok uzaklarda 
Acılar unutulduktan sonra 
Dönmeliyim.
Ölümlerin karşısında şaşırıyorum 
Ne desem ki 
Düşünüyorum.
Kalanları ağlıyor gidenin 
Benim gözle....................
<end>

<start>
Anadır - - baba, evlat, kardeş
Yaradır içimizde.
Yıllar yılı ç....................
<end>

<start>
Ölüler rahata kavuştu, 
Paravana ar....................
<end>

<start>
İnsanlar yüzyıllar yılı evler yaptılar.
İrili ufaklı, birbirinden farklı, 
Ahşap evler, kagir evler yaptılar.
Doğup ölenleri oldu, gelip gidenleri oldu,
Evlerin içi devir devir değişti
Evlerin dışı pencere, duvar.
Vurulmuş vurgunların yücelttiği evlerde 
Kalbi kara insanlar oturdu.
Gündelik korkuların çökerttiği evlerde 
O fukara insanlar oturdu.
Evlerin çoğu eskidi gitti, tamir edilemedi,
Evlerin çoğu gereği gibi tasvir edilemedi.
Kimi hayata doymuş göründü, 
Bazılara zamana uydular.
Evlerin içi oda oda üzüntü,
Evlerin dışı pencere, duvar.
<end>

<start>
Tam otların sarardığı zamanlar
Yere yüzükoyun uzanıyorum
Toprakta bir telâş, bir telâş
Karıncalar ötedenberi dostum.
Ellerim....................
<end>

<start>
Siz hiç eski tahtalara yağlı boya yaptınız mı? 
Bütün iş ilk çekilen boyadadır, astarda 
Astar düzgün değilse tepserir boya 
Islak duvarlar gibi dö....................
<end>

<start>
Doğuşundan beridir sakladığı
Tanrının bir emaneti vardı.
Yatağa düştü, 
Üçüncü gün akşam üstü, geri verdi güler yüzlü.
- Kalsın bende temelli, diye ağlar bazıları. -....................
<end>

<start>
Bu şehirde akşama doğru
İçime korku, 
Ayaklarıma karasu in....................
<end>

<start>
Kitaptaki konuları
Öğretmiş olsanız, 
Yerinize başkası gelince
....................
<end>

<start>
Her günkü yollarından evlerine dönerken
Vurur yorgun adamların parçalanmış gölgeleri
Saray duvarlarına.
Coğrafya kitabında konu: 
Yeryüzünün şimdiki hali.
Ülkelerin yüz ölçümü, 
Engebeler, dağ, orman, vadi.
Akar su, iklim, yağış
Bitkiler, nüfus, konuşulan dil
Halkın geçim kaynakl....................
<end>

<start>
Uzak kahvelerde olacağım
Anlatırdı geceler ağlayarak uyanırmış
Düş ya da gerçek gördükçe
De ağlamayacağım
....................
<end>

<start>
Yatmışsam bil erken
Hastayım
Kalkmışsam....................
<end>

<start>
Önümüzde gerili ip, dolanırız
Geçmek için görünmeden
Yolu uzatmalarımız.....................
<end>

<start>
Başka türlü sokaklarda gezenler, 
Başka türlü kitaplarda ya....................
<end>

<start>
Böyle kalacak
Sahipsiz, açık
Örtmeye üstünü
Vaktimiz olmayacak.
Düşünmek bile suç....................
<end>

<start>
Konuşurken karşıdaki telefon
Kapanmaz, kalabalıktır.
Kapanı....................
<end>

<start>
Küçük ahşap bir dizi evlerdi
On yıl önce o sokak.
Sonra geniş caddelere çıktık
Apartman - - sizden uzak.
Çocuklar orda büyüdü
Orda okula gitti, 
Komşunuzduk ama görüşemedik
Hiç vakit yoktu.
Sizdendik, yalnız biraz okumuş, 
İki kadın, bir erkek, iki çocuk
Uykulu, acele bir karıkoca
Bizdik geçen önünüzden başları eğik.
Akşamları çanta, file - - yorgun, ağır
Dönerdik eve.
Bir hamal bile tutmaz, cimriler! 
Diye düşünürdünüz her halde.
Bilmezdik, siz
(Hiçbir şey paylaşılamazdı)
Çarşılardan neler get....................
<end>

<start>
Kaynaşır birbirine gün olur zamanlar;
Geçmiş,gelecek birleşir tek kesitte.
Sanki ilk kez yaşarız yaşanmışı dünlerde
Ya da başlar ansızın ta ilerde olacak.
Çağırır gerilerden....................
<end>

<start>
Yaşarken, ölünce bilmesin çok kimse
Taşıtlarda bilet
Kime kesilmişse - -
Herkesin kendine....................
<end>

<start>
Çarşılarda birşey
Biz pek aramazdık çocuklar olmasaydı
Kasaplarda manavlarda bazı yorgun kadınlar
Hep de tenha saatleri seçerler
Sonra....................
<end>

<start>
Yanımdan geçerken bir tuhaf baktı, 
Arzulu ve davetkardı mutlak.
Bense neden sonra f....................
<end>

<start>
Sen benim engelimsin beyaza.
Yaparım yıkılır, 
Saldıran sularda silinen
Kumdan kuleler deniz kıyısında.
Sen benim....................
<end>

<start>
Sökülende bir çadır
Yaklaşırken çıngırak
Deve boyunlarında
Kulak çınlamaları.
Önünd....................
<end>

<start>
Yoktu bilinmeyen yanları
Gündüzler gezilm....................
<end>

<start>
Alkol yansımasında çekilen fotokopi....................
<end>

<start>
Ölümler söyletir
Sağlık sağlık susarız
Gömülü gönlümüzde
Ölümdür.
Türlü garnitürleri yaşamanın
Yalın yemek bulduk da garnitür
Kork fazla olandan
Ta....................
<end>

<start>
Artan kilolar
Kırlarda kuzu.
Silolar - - fare
Tüketir buğdayımızı.
Açar gülle....................
<end>

<start>
Derinden sesler geliyor 
Durduramaz beni aşkın 
Bekle geçinceye kadar 
Yayı daha germe 
Kıracaksın
<end>

<start>
Erkekler evlere çekildi çoktan, 
Katran gibi camlara yapıştı perde.
Göreyim sıkıntıyı sav başından, 
Gel de dolaş....................
<end>

<start>
Ne gördükse iyi kötü
Ömür biter biz hâlâ
Söyleriz.
Ne varsa şu dünyada....................
<end>

<start>
Sokağa mı çıkıyorsun, dikkat et
Emanet ol Tanrıya,
Sokak demek
Eksilmek yarı yarıya.
Odalara kapanıp oturdunuz
İçinize evin serin sessizliği doldu.
Koruyucu duvarlara borçlusunuz....................
<end>

<start>
Her çocuk bir nur topudur, 
Paçavralar içine bile düşse
Bir nur topudur.
Dar çağlara gelmese, 
Değmese hoyrat ayaklar, 
Ç....................
<end>

<start>
Gerekir, ararız, yoktur nerde
Karşı soru ne nerde....................
<end>

<start>
Bir yanı bir uzun cami duvarı
Çılgın akan taşıtlar bir yanı
Caddeye inemezsin
Kalın demir parmaklık arada
Üç kişi ancak sığar
Dar geçit - -
Buradan geçeceksin!
Atmak için üstünden yorgunluğu
Biraz hava almaya
Dalgın gece uzakta
Bir ümit
Esintisi denizin.
Kim getirip bıraktı
İşte gene orada
O dar geçitte
Yapışık gibi duvara
Bir kad....................
<end>

<start>
Önce fena sarsar
Döner dünya - - başınız mı
Sonra geçer
Üstünde durmayın!
Adı neydi o ilkin
İçtiğinizin, ....................
<end>

<start>
Meryem yüzlü kızlar ve merdiven
O da karşılaşmıştı.
Üş....................
<end>

<start>
Beni biri ötekine yolladı
Doktordu, bilirdi
Hastalığı....................
<end>

<start>
Gövdem dökülüyorsun, gel kızma, bir öneri: 
Vitrinde mankenler, bir mağaza
Son mod....................
<end>

<start>
Bir bardağa su koyunuz az veya çok, 
Cıgaranızı....................
<end>

<start>
Kız sen değil miydin olur hay hay diyen 
İç bir parça içki de gerisi kolay diyen 
Kız senin bu haline sözlüklere baktım söz yok 
Kız sen ne yalancı şeysin hiç de mi yüz yok
Ellerin uçurtmalar gibi uçar hareli 
Dostun biri kadeh sunar elime 
Yorgun alna şifa imiş yâr eli 
Kız ba....................
<end>

<start>
Kaykılmış koltuğunda bir kız
Çiğner ciklet.
Bir oğlan dalgada,
Geldiğine pişman uyuklar
Bir baskası arkada.
Hiç bulabilir mi beyaz evi çok uzak
Uçurduğunuz kuş?
Kılıç gibi keskin karlı dağ.
Hiç yeri miydi açmak ....................
<end>

<start>
Her yol bir yerde biter
Herkes bir yol bir çarşı
Orda alışverişler
Ya bir boşluk, ya Tanrı....................
<end>

<start>
Birini düşünmek
Ne yapar şimdi
Camdan bakarak
Savrulan karları düşü....................
<end>

<start>
İlerde yazacaklar atmayın
Moloz toprak diyerek, 
İnler buldozer altında
Canlı insan ke....................
<end>

<start>
Çok mu ağır kaldığımız
Fırlar bir fıtık ince zar yırtığından
Sonra zaman aşımı
Sü....................
<end>

<start>
Siz benimle başa çıkamazsınız
Kim düşmeden ayağa çıktı başa? 
Dünya! Verdi dünyayı
Niceler telaşa.
Garip gittiğimde
Çay, çorba, çocuklar
Yanmazsa ocak....................
<end>

<start>
Dört kol altmış altı da
Olmasa....................
<end>

<start>
O zaman ki o hangi hanları ararsam
Buldum desem de bulamam ki.
Bir saksı kocaman ve devetabanları
İçerden gelen ses dışardan duyamam ki.
Duydum desem de bir aldanış bir sanrı
Derinden ....................
<end>

<start>
Dertlenir bilmezlenir
Çare yalnızlıktadır.
Gider gelir n....................
<end>

<start>
Küçük kent kapıları, sur dibi dükkanlar
Her zaman olmalıdır.
Yolları nasılsa oralara düşenler
Eskilerin durduğu bir zaman olmalıdır.
Üstübeç, ör....................
<end>

<start>
Doğuştan çarpılmışlar
Düzelmez ne yapılsa
Yer oyar....................
<end>

<start>
Güçsüzüm eşyalara
Kırılsa, bir şey olsa
Ne....................
<end>

<start>
Kurumuş bozulmuş
Yer tutar
At artıkları, yer aç!
Önce büyük kaplar
Azaldıkça küçü....................
<end>

<start>
Büyük cambazhanede ölüm numaraları
Atılır altıpatlar usta akrobatl....................
<end>

<start>
Yatar kalır, bunar
Geçeceğin sokak
İyi bak!
....................
<end>

<start>
Şizofren, paranoyak
Çatarlar hiç yoktan
Seksomanyak....................
<end>

<start>
Şunlar ki güvende
Bir uğrağa uğrarlar
Aşk dükkanı anda
Can ile bazar olur.
Şunlar ki ellerind....................
<end>

<start>
Bazıları yakınları içinde ölür
Gelirler çağrıya
Sıkıntılı, gergin hava
Bir şey söyleyebilir.
Susarlar, kımıldar
'Çay yapın! ' der mesela.
Çay gelir, içerler....................
<end>

<start>
Tabut tabut evler
Tutmaya
Tutuşur eller.
İsli çıraların, çağ, 
Durmad....................
<end>

<start>
Sizi kötü tanıtırlar
Bir gün tanışırsınız
Önlemeye kalkmadınız
Anlarlar.
....................
<end>

<start>
Yanda, altta, üsttekiler
Yirmi yedi daire apartman
Yatmış sanki ölüm uykusuna
Donmuş zaman.
Çıt yok
Eriyen camlardan
Kavrulmuş perdelerde
En ufak bir kıpırtı.
Ne sokaktan geçen taşıt, 
Su saatlerinde tıkırtı - -
Ne kapı önündeki ağaçta
Ku....................
<end>

<start>
Biten yokuşta
Başlayan düzlük, 
Bellekte kalanlar
Unutulmuş olsa
<end>

<start>
Fuzuli gibi -
Mum olmalıydı da
Mum yakmalıydım
G....................
<end>

<start>
- Gecenin geç saatinde
Hasta, yorgun halinle....................
<end>

<start>
Coktan bitmis konusacaklarimiz,
Tekrar tekrar konusalim.
Aksamdir alkol, aslinda kaniksamisi....................
<end>

<start>
Saklasanız bulurlar bilenlerden
Ya da bir övünme gibi
Kendiniz yazarsını....................
<end>

<start>
İçecek suyum bu kadarmış, 
Görecek günüm bu kadar.
Bu gemi çok durmaz bu limanda, 
Yolun....................
<end>

<start>
Yarımdır tam kaç yan
Yazın - - ne demeye geldiği
Hüznün keyfini sür!
Sizi tutuyorlar bırakırl....................
<end>

<start>
Bu diyardan gidemez, 
Sen v....................
<end>

<start>
Açıldıkça çarpar, içe dönük bir kapı
Ama sen - - ancak bu o....................
<end>

<start>
Kaynar gene kapalı kap
Başlar taşmaya çok iyi
Bildiğimiz acılar - -
Durgunlaşmaz mı....................
<end>

<start>
Batık, sapa evlerden
Durur durur bir patlak.
Sokağın başında duvara
Çakılı....................
<end>

<start>
Geçtiler kolayca aşkları, evleri
Geçer sandılar.
Neydi mutluluk
İster sandılar.
Onlara göreydi
Çağrılmadan gittiler.....................
<end>

<start>
Çok şey oluyor spor yürüyor
Şaşmaz bir saat bir raket
Bir pedal geliyor
Tekerlek farkı
Yer yerinden oynuyor.
R....................
<end>

<start>
Kaçtılar da ilkinden
Sonrası hangi mutluluk
Unuttular....................
<end>

<start>
- Merhaba gece vakti sokakta, 
Bir fener ışığında durup
Şiir ....................
<end>

<start>
Sen, şu evvelce de yazdım:
Siyah gömleğinde ince...
Olmuyor ki ha deyince
Hayat bütün bütün zalim.
Devran döner. Âdem-Hav....................
<end>

<start>
Yaz ayları gelmişken, 
Biraz reçel kaynat
Vişne yahut çilekten.
Eylül ayrılık demektir, 
Nafile kurtuluş yok
Bir gidip bir gelmekten.
....................
<end>

<start>
Ben ben ben - -
Takmış aklına anlatır anlatır
Yol tıkalı, çevrili farları
....................
<end>

<start>
Bütün çocuklar
Yokluk bilmesinler
Et, şeker, süt bulsunlar
Giyimli, tok ve rahat....................
<end>

<start>
Yılların çarmıhında vücudumu günler, 
Taşa tuttu.
Çivilenip kaldı ufkumda, 
Mevsimler var, yağmur bulutu.
Kapalı kaynar tencerem bili....................
<end>

<start>
Çokları ilk gençliğinde
Hülyalı olur, sevdalı olur
Ekmek elden, su gölden
Evin parası cebinde
Karun misali olur.
Kaç kişi çıkar o devirde<....................
<end>

<start>
Sara, sıtma, migren
Yaklaşımı yalnızlığın.
Bekleyin, yatışsın
Perdeleri kapalı odada
Gözler yum....................
<end>

<start>
Niçin ölümden bahsediyorsun
Bu sevda nerden esti
Şairler yazmadan önce
Kimse ö....................
<end>

<start>
Bilmeden teğetlerde
Uzadı
Beri gel pergel
Çiz dar dai....................
<end>

<start>
Tek başına gezersin
Mavi emprime entari
Yakışmış üzerinde....................
<end>

<start>
Akar su üzerine düşünce
Erimiş kurşun
Üstünde düşününce.
Bir eteğe takılıp, bir başka göze dal....................
<end>

<start>
Yaşamışlar, görmüşler, parlak görüntülerde
boy boy resimleri.
En lüks baskılarda kalın, ince betikler
ışıldar isimleri.
Akıp gelir ağaçlardan altın
da sürünür kokmuş diplerinde....................
<end>

<start>
İkisi de okumuş
Ana baba
Yoktu kimseleri.
İçlerinde karanlık
Çökerken bir daralma
Ev zindan gibiydi.
A....................
<end>

<start>
Değişmedi
Çocukken de - -
Emektar mum
Şimdi elektrik kesilmelerinde.
Kar çamur kışlar, bata çıka
Öğrenciyken de - -
İyi ki ayaklarım yürüyor....................
<end>

<start>
Bir iki şey almaya girdiğimiz dükkanlar
- Daha? Başka? 
....................
<end>

<start>
Benim bol vaktim var
Her zaman için ölüme, 
Kayıtsız yürüyemem
Geleceks....................
<end>

<start>
Zordu sorular
Terletti girenleri
Yazdı, artık güz dönemi.
Evler dedi....................
<end>

<start>
Yumuldular uğultular arasında 
İncir yapraklarını artık kim düşünürdü 
Sallanırken iki dalga arasında bir martı 
Bu yatağa, koltuğa, bu kara tahtalara 
Düşmeden önce 
Eksiydi eks....................
<end>

<start>
Delicesine daha dün
Kitaplara düşkündü, 
Almış yürümüş serserilikte.
Ak....................
<end>

<start>
Ucuz sinemalara giderim
Cebimde fazla para oldukça
Otururum koltukta.
Kovboy filimlerine biterim.
Kızı hesaba katma....................
<end>

<start>
En çok hangi saatlerde
Çöker omzumuza
Yıpranma zamları, çocuk zamları
Akşamları her halde.
<end>

<start>
Ben onu tanıdım, çok günler yanındaydım
O dah....................
<end>

<start>
Ancak bulunduğun yerde, 
Gündüzüm gündüzmüş, 
Yokluğ....................
<end>

<start>
Kimin yolları arada
Çıkmaza girer akıldan:
Tutunduğu bir dalı
Ansızın bıraktığından.
Yaşamaya kalkı....................
<end>

<start>
Meyhane sen güzelsin, 
Satıcıların olmasa.
Ezilir siteminde ufalmış gözlerin
Masalar, bir masa
İhtiyar adam gelir, açlıktan kalma, yanık
Börek satar, taze.
Aldınız, yiyemezsiniz, 
Oturur midenize.
Siz kızarsınız başka, irin gibi yüzlü, 
Çiçekçi kad....................
<end>

<start>
Kim masaya serer de
Asıp ya da duvara....................
<end>

<start>
Ölüyü kim kandırır
Yakınla....................
<end>

<start>
Sokaklarda gerçeğin yüzleri
Park etmiş kaç yüz kaldırımlarda
Bir yol
Bulmaya çabalar arabasız.
Yalvarmalı izleyerek taşıtları
Bir araca ....................
<end>

<start>
Bir yanıma yatarsam bir kulak üstüne
Gelen ses - -
S....................
<end>

<start>
Havasız silolar uygarlık
Bakımsız çürüyen buğday ben, 
Kurtlanmış dökülüyorum
Beton silindirlerden.
Deterjan, naylon, yıka, giy
Tıkanır gözenekler, kurdeşen.
Sapar dereler yollarını
Sentetik leşlerinden.
Bu artıklar ne artık, kusar toprak
Plas....................
<end>

<start>
Farı, kalbim, farı da
Kapına yığılacak karları
Kürüyeme!
Ben senin necinim, kalbim
Kulun....................
<end>

<start>
Döner divaneler gece yastığında - -
Kilitli kapılar nerden geldin
Uzun uz....................
<end>

<start>
Kime ne kadar baktın
Hem hangi anlamda, 
Ne çekti ağırlığın
Hangi kantarlarda?
Sana gitmeyen şeyler
Yakınların, başkaları
İçin yüzünden
Yap....................
<end>

<start>
Geleceğim - - bir not kapıya.
Temelli gidiyors....................
<end>

<start>
Herkes kendi sandığında kilitli
Bir küçük pencere - - istemez
Çıkacak sandı....................
<end>

<start>
Bilmeyiş bittiğini bir şeyin
Vermiş, yozlaşmış tarla
Bizse özlü tahıllara
Yeni sürdük....................
<end>

<start>
Ben şayet geceleri sarhoşsam
Delil gösterin içtiğim....................
<end>

<start>
Kuşlarını salmıştır çatılar
Ve hasatçı bir gökyüzü ki
Eğilip üstüne düşecek kadar
Taştan ağzıyla öpmüştür seni
Kan revan içinde alnaçlar
Yazmak dostlara neye yarar
Elinde hançerden bir yelpaze
Uzakta genç v....................
<end>

<start>
Sen olmazdın Tanrı'nın adaleti şaşmasa
Seni t....................
<end>

<start>
Kırmızı bir kuştur soluğum
Kumral göklerinde saçlarının
Seni kucağıma ....................
<end>

<start>
Daha ben ilk kazmayı vurmadan
Elime gelen Karabitki'li testi,
Nefertiti'nin mutfağı sayılan yerde
Koyu sır yeni h....................
<end>

<start>
Önü
Kapalıçarşı; 
Arkası
Mısırçarşısı.....................
<end>

<start>
Saat on ikiden sonra,
Bütün içkiler,
Şaraptır.
(Yeni Yaprak, sayı:14, Şubat 1990)....................
<end>

<start>
Bir sürü çiçek ama saydırmaya kalkma
Ayrı ayrı kadınlardan koparılmış
Kadınlardan ya hem de bilsen nerelerinden
Kahin-klin kahin-klin
Ben ne kadar öbür çiçekleri denesem
Senin ki gül o....................
<end>

<start>
Gece bitkilerinden korkuyorum, 
Hayır, geceleri bitkilerden! 
Gizlenirken vurulmuş ulaklara ağ....................
<end>

<start>
Erkekler arasındaki dostluklarda
Av anlaşması da var.
Kadınlar arasındaki dostluklar...
Siyah ve yer yer yıldız ışınlı
Bir kumaşın arkasında
Usulca dönen bir çiçek düşünürüm.
Biri lambayı avucunun içiyle kapar
Dünyanın ucunda sözcükler düşünürüm, 
Berrak burun delikleri....................
<end>

<start>
Bir düelloda
Daha büyük bir şey vardır
Ve daha acıdır bu
Ölümden de ölüm korkusundan da
Bakarsın dün en güvendiğin kişi
Karşı tarafı....................
<end>

<start>
Butun mimarlar yuksek,muhendisler de
Bir sen kaldin alcak mimar ey Sinan Usta!....................
<end>

<start>
Sen bir çocuksun, annen sinirden bir de sevinçten doğurdu seni
yırtılan ipek sesiyle;
Bir çocuksun sen, bedeviler gibi ezberindeki şiirlerle bulmak 
zorundasın çölde yitirdiğin yolu; yeryüzü şenliğinin azımsanamaz 
bir parçasıdır yaktığın ateş, kıvrıldığın dönemeç, açtığın şemsiye, 
kucakladığın yaşlı ağaç; iyi bir çocuksun; tuhaf çocuksun; ağzını 
burnunu tıkasalar gözlerinle soluk alırsın; gözlerini bağlamaya 
kalksalar el ve ayak tırnaklarınla; kalsiyum ve kalker destekler
seni, yeraltı suları destekler seni
yırtılan ipek sesiyle;
Bütün evler boşaltılmış, herkes dışarı dökülmüş; taşıtlar adam 
almıyor,  sinemalar tıklım tıklım, sokaklarda insan başlarından 
bir nehir; meydanlarda insani tabaka görülmemiş bir çiçeğin 
taçyaprakları gibi
yırtılan ipek sesiyle;
Sen ve seninkiler ovalarda değil, den....................
<end>

<start>
Güzelsin sevgilim, 
Ama çok yakından!....................
<end>

<start>
Kaç nota var
Do re mi fa sol la si
Onun da üstünde
O kadar giysi
Etekliği fa
Sütyeni sol
Papuçları la
Şapkası si
Sevmektedir onları
Kendi bedeni gibi
Usul usul giyinir
Sabahları evi....................
<end>

<start>
Şu senin bulutsu sesin var ya 
Uçtan uca tersyüz ediyor geceyi
Yataklar var konuşmak için 
Öpüşmek için telefon kulübeleri
Güneşler var, yıldızlar, samanyolları, 
Karpuzlar gümbür gümbür kapılarda.
Tanrılar sofrası amma karanlık 
Yiyemem tek lokma yiyemem orda.
....................
<end>

<start>
Yunus ki sütdişleriyle Türkçenin
Ne güzel biçmişti gök ekinini, 
Düşman müşman girmeden araya
Dolanıp bütün yukarı illeri
Toz duman içinde yollar boyunca
Canından sızdırmıştı şiiri; 
Vasf-ı Hal'inde öyle esrikti
Acı dirliği Aşık PAşa'nın, 
Günlük gibi havayı doldururdu.
Sevginin ve kimyanın öğretisi; 
Bursa 'da otlar ağaçlar arasında
kim yazdı günün aydınlığın 
O diri o insan yüzlü beratını
Başka kim yazdı Emir Sultan 'dan
Ve bakalım Balım Sultan Urum Abdallarından
Baba dostlarıyla kadınlarla
Birtakım ilişkilerden sıyrılarak
Çıkarak karıkocalığın    dükkanından 
Tuttu aynasında Kızıl Deli'yi; 
Yağmur altında sicim gibi
Parasını serperken havuzlara 
Aşık Garip unutmuştu kendini 
Aklını fikrini takıp Mecnun'a, 
Oralarda sevgili bir küfür gibi
Son yükselişigibi bir sesin 
Demirin taşın yergisiyle dolu
O çimenleri yeşerten nârâ
O dalga dalga yayılan 
Anamın içi gib ovalara, 
Ve indi mi birden bire inen 
SImsıca....................
<end>

<start>
Kilimim siyahtır bütün renklerden
İçinde kil var milim var
Umut'un içinde mut varsa
Umutsuzluğun da içinde umut
Bağnazlığın içinde Banaz
Götürüp sonra Sivas'ta astılar
Ülkemin ırmakları dışarı akar
Neden bilmem can havliyle aka....................
<end>

<start>
Ayışığında oturuyorduk
Bileğinden öptüm seni
Sonra ayakta öptüm
Dudağından seni
Kapı aralığı....................
<end>

<start>
70.000 aşk ve 90.000.000 dize: 
Ünlü şair İlhan Berk b....................
<end>

<start>
Gölgeme bak gölgeme 
Amma aşık, amma divane 
Oturmuş kanepesinde gurbet elin 
Kendini seyreder gözlerimde 
Amma aşık, amma divane.
Gölgene bak senin gölgene 
Amma fakir, amma....................
<end>

<start>
Eşdeğeriyle yanyana yürürken
Cehennem sokağında birey olmak, 
Ve en inceldikten sonra
İlkel sözcükler....................
<end>

<start>
Oyle sevdim ki seni
Oylesine sensin ki!
Kuslar gibi civildar
Tattirdigin acilar....................
<end>

<start>
Mutsuzluk gülümseyerek gelir, adıyla süslenmiştir; 
Banliyo treninde rastladığımız
Sınav saatini kaçırmış liseli kız,....................
<end>

<start>
Öyle güzel ki ölürüm artık
Beyaz uykusuz uzakta
Kars çocukların da Kars'ı
Ölüleri yağan karda
Donmuş gözlerimin arası
Sen küçüğüm sımsı....................
<end>

<start>
Bulutu kestiler bulut üç parça
Kanım yere aktı bulut üç parça
İki gemiciyken Van Gogh'dan aşırılmış
Bir kadının yüzü ha ha ha.
Bir kadının yüzü avucum kadar<....................
<end>

<start>
Önce bir ellerin var
Yalnızlığımla benim aramda
Sonra birden kapılar açılıverdi
ağzına ka....................
<end>

<start>
ağıdı önce söylenen
sen nereye uçuyorsun,
ağıdı önce söylenen 
ölüm korkusunu atar,
sen nereye uçuyorsun 
boynu usul telli turna
Pir Sultan benim ağıdım
ben de senin ağıdınım
uzar gideriz bu yolda, 
sen ne....................
<end>

<start>
Eskiden birinci işimdi sigara içmek
Şimdiyse içmemek birinci işim.....................
<end>

<start>
Elif Lam Mim. Yirmi üç haziran dokuz yüz altmış yedi
Bulanık atmosferin içinde gözlerim sımsıcak; 
Yel değirmeni’nden denize sarpa sararak inen bir sokakta.
Vakit tamamdır diyorum. Ve sokağın sesi
               Diyor ki değil daha
               Vakit var daha
Bir kilise tadı taşıyor Dolmabahçe camiinin pencereleri
Uzaktan bakmak şartıyla ve aydınlık oluşunu saymazsak; 
Ve denizin gişesinde oturan kısa boylu saat kulesi
Yakasının içine kaydırmış hafifçe basınç-ölçerini
Diyor ki değil daha
	Vakit var daha
Mermerin memelerinden hafifçe hafifçe damlıyor mavi
İlk mavi, doğru mavi, çayır çimen bilgisi
Cücükleniyor orda hemen ılık menekşesi Şems’in
Çalgıcısını da yanında gezdirirdi Konya’da Şem....................
<end>

<start>
Sokağımsan
Ben anahtarı çevirdiğim zaman
Kapanan evin kapısı değil,
Senin kapın olsun açılan.
Adresimsen,
Mektuplarım doğru dürüst gelsin;
İki kişi telefonla ....................
<end>

<start>
Ozgurlugun geldigi gun 
O gun olmek yasak!....................
<end>

<start>
Arı mısın türkü boku musun ne
Seviyorum seni taşıran damla
Adın yazılı gün sonlarına
Kaldırdığın toz anayol tozu
Arı mısın türkü boku musun ne
Gün gelir bir sürü şey
Zoruna gitmeye başlar gerçeğin
Yenilgiler de birikir ilenç de
Kentlerin sarı gözeneklerinde
Zoruna gitmeye başlar ....................
<end>

<start>
Ben nice gözle nice denizle nice gazelle
Rimle gördüm rimle bildim rimle yaşadım seni
Sen ne iydin güzeldiysen de çirkindiysen de
Kocan ne iydi sonra Niyde ilinde gö....................
<end>

<start>
Bende tarçın sende ıhlamur kokusu
Yürürüz başkentin sokaklarında
Bir nehir şu tutuk konuşan cumartesi
Üstünde iki yonga: Çarşamba, bir de cuma
Ayrılık lafları etme sevgilim
Önümüz Temmuz önümüz Ağustos nasıl olsa
Kolkola yürüyoruz tek tük öpüşüyoruz
Sonra ayrılıyoru....................
<end>

<start>
1.
Gurbet yavrum garba düşmektir gurbet
Çiçeklerden gelincik içinde Bünyamin sevgisi
2.
Yürüdün gittin eski kurganlar üstünden kent kent
Kulağında ama bir çömleğin kırılma sesi
3.
Barış demiştir ve güvercin tıkmışlardır boğazına
Bu yüzden edep kuralı gözetmez Anadolu ermişi
4.
Bu yüzden kimi zaman zordur ayırmak
Üstünü başını yırtmış ağı....................
<end>

<start>
Bahar mezarına gömsünler sizi
Yapraklar gibi buluştunuzdu
Kokular gibi seviştinizdi
Bahar mezarına gömsünler sizi
Yaz mezarına gömsünler....................
<end>

<start>
Sonra o gider sesini yıkardı
Telefonda saatlerce seviştiğinden
O diye biri vardı galiba
Ağzı da iyice vardı galiba
Gece çiçeklerinden bir orman
Pejmürde....................
<end>

<start>
Çiçekleri sulayan adamın
Bir sürü adı vardır. 
Üsküdara'a at yollar.
Fırat suyu bütün bir bölgeyi 
....................
<end>

<start>
Bir de var sen koynumda yatıyorsun
Güzelsin güzelliğin mutlak amenna
Kızlığın m....................
<end>

<start>
Hiçbir semtte berberin olmadı, 
1954-1980 yılları arasında, 
26 yılda 28 ev değiştirdin; 
Leke kuşağı nasıl....................
<end>

<start>
Bıyıkların
Hakikatli mermerde
Algın karanfil
Bakışların
Yalnız hayatın değil....................
<end>

<start>
Odanız kızkardeşinizdir, 
Büyük Ş'lerle iner giysiniz; 
Bir kez onarılmış anıt mihrap; 
Hemen pencereye geçersiniz.
Bütün şarkıları düşünün, 
Sizin yüzünüz çıkar ortaya, 
Konsolun üstünde yelpaze, 
Yan yana yan yana düşünün ama.
En d....................
<end>

<start>
Şimdi sen çırılçıplak elma yiyorsun
Elma da elma ha allahlık
Bir yarısı kırmızı bir yarısı yine kırmızı
Kuşlar uçuyor üstünde
Gökyüzü var üstünde
Hatırlanacak olursa tam üç gün önce soyunmuştun
Bir duvarın üstünde
Bir yandan elma yiyorsun kırmızı
Bir yandan sevgilerini sebil ediyorsun sıcak
İstanbul'da bir d....................
<end>

<start>
Ölüm mü,
Bir gölün dibinde ....................
<end>

<start>
Aşktın sen, kokundan bildim seni
Bir ahırın içinde gezdirilmiş gül kokusu
Taşıttan indin, sonra da karşıya geçtin
Elinde tuhaf bir çanta, saçında soku
Akıl almaz işleri şu zambakgillerin
Sokakta bir sövgü gibi akıp gittin
Gözlerin sonsuz uzun, sonsuz çekikti
Baksan uçtan uca Çin Seddi'ni görebilirdin
Yanındaki adam mutlaka kardeşindir
İstanbul öyle ağırbaşlı bir kent değildir
Aşktın sen, gidişinden bildim seni
Neye yarar sağduyuyu a....................
<end>

<start>
Sokaktaki adamların gözlerinde yitik
Nasıl oluyor bir türlü anlamıyorum
Arada bir barış arada bir gökyüzü
Her şeyin güzeli aşkla beraber
Kesik kesik
Hiç durmadı aşk dursa bile dünya....................
<end>

<start>
Bir savaş: Otlukbeli
Bir mavi: Spartaküs
Bir soru: niçin Spartaküs
Bir kuş: nereye gidiyon kuşu
Bir çiçek: bilmem ki çiçeği
Bir su: şüpheli<....................
<end>

<start>
Sülünün yüzü bir atmosfer olayıdır.
Rasgele yazarı avcıdan öğrendim: 
Yabanördekleri donmasın diye, 
Suya....................
<end>

<start>
Eşyanın konumunu biçimini rengini almışlardır
Koltuğa oturdular mı koltuğun boyuna eklenir boyları
Pat pat pat diye gülerler bir motosiklet neşesiyle
Ama zariftirler de bir bisiklet kazasında ölmeyi akıl edecek kadar, 
Patatesin ağaçtan mı koparıldığını tartışacak kadar naiftirler de, 
Hakçası bilmedikleri yoktur, bütün balık adlarını bilirler bir kere, 
Lunapark beğenisiyle düzenlenmiştir yatak odaları, 
Kadındırlar nişanlıları kendilerine ada falan armağan ederler
Dardırlar da, söz aramızda, çekecek kullanarak işlemde bulunmak
gerekir, 
Bayramlarda trafik noktalarına gül lokumu kutuları bırakırlar, 
Ulusçudurlar bunun kanıtı olarak viskiyi kâseyle içerler
Ama batılıdırlar da lahmacuna havyar sürecek kadar, 
Hekimdirler güneş gözlüğüyle kürtaj yaparlar başarırlar da
Şapkaları güzel bir niyet gibidir, öfkeleri dört mevsim reklamı, 
Lirik değillerdir olmayı da istemezler zaten isteseler de olamazlar
Ama hamarattırlar uyku hapları ve bir sürü zımbırtıyla ölümü
magazinleştirecek kadar; 
Padişahtırlar ferman çıkarmışlardır: hareme patlıcan ve hıyar ancak kıyılarak sokulabilir; 
Sikke kesmişlerdir badem yaprağından ince kırağı tanesinden y....................
<end>

<start>
Nasıl anımsamazsın Özdemiroğlu'nu, 
Hani gün boyu içer içer de sonra
Uyurdu kolları bir gulamın boynunda.
	- Bir gün saati doldu
	  Tam öyle bir uykuda.
Nasıl anımsamazsın Yavuz Sultan Selim'i, 
Yabanıl bir beğeni arardı zulumlarda; 
Övünürdü şirlerle, pençe-i kahrındaki.
	- Ama sonunda parça parça
	  Şir-pençeden gittiydi.
Nasıl anımsamazsın öbür Selim'i ve Murad'ı
Hani şu ayyaş Selim ve ....................
<end>

<start>
İşte tam bu saatlerde bir yara gibidir su 
Yeni deşilmiş uçlarına sokakların, küçük uçlarında.
Senin o güneş sarnıcı gözlerin
Ölüm yası içindeki bir evde
Olmaması gereken birşey gibi,kırılan bir ayna gibi.
Bu saatlerde.
Çarmıhını yanından eksik etmeyen bir İsa gibi
Merdiven taşıyan bir adam görüyoruz
Bu adamı ne kadar çok seviyorum, bu kuşu ne kadar
Sen ne seviyorsun sen zaten sevince
Alnınla ayıklarsın yeryüzünü....................
<end>

<start>
Sen tam tabancayı
Şakağına dayamışsın....................
<end>

<start>
Olum geliyor aklima birden olum
Bir agacin golgesine sariliyorum.....................
<end>

<start>
İlkokulu bitirdiği gün Cumhuriyet şairi, 
Saçında kurdelesi Lozan gibi; 
Sonra her yıl öldürüldü, öldür....................
<end>

<start>
Yeşil ipek gömleğinin yakası
Büyük....................
<end>

<start>
Baktık çıldırmak işten değil 
Söndürüp attık cigaramızı 
Baktık olacak gibi değil 
Bir adam düşündük camların arkasında 
Baktık beyaz pardesülü burunlu 
Bir adam birdenbire peydahlandı 
Kaptığımız gibi şapkamızı eski 
O eski kad....................
<end>

<start>
Kadın kendini gösterdi usulcana
Çekingenlikle koşulu beyaz usulcana
Gittiler gözleri aşkı yaşamaya yangın
Gidip gelenler oldu git....................
<end>

<start>
Büyük bir ihtimalle ölmüştük
Şehir kan kıyametti ayaklarımızda
Gökyüzünü katlayıp bir köşeye koymuştuk
Yıldızlar ka....................
<end>

<start>
Ak odada oturur
Kapısı penceresinden çok
Gözlerinde yıldızlar
Serin yerde durur
Bir e....................
<end>

<start>
Piri Reis geri çekmiştir haritasını
Azmayı çoktan unutmuştur hayvanlar; 
Başlamıştır Sultanahmet sürüncemesi, 
Kız....................
<end>

<start>
Lokman şair senin hayatın
Yedi k....................
<end>

<start>
İçtim o bin yıllanmış testiden, içtim, içtim, 
Örtüler arasında yeryüzü beğenisiyle
Ayışığını paylaşırdı bacakları, ....................
<end>

<start>
Siz, saatleri yaşadınız. Zamantaşlarını. Niceldir saatler. Adsızsırlar. Renklerini, kokularını kişiselliklerden alırlar.
Aylar birbirinin içinden yürüyebilir. Ağustosta bile Marta gönderme vardır. Yine de gönderme mevsim mantığıyla sınırlıdır.
Günlerse bambaşka. Bir günün öbürünün önüne geçmesine izin yok. Günün gizi hem kişiselliğimizde, hem de onun kendi kişiselliğinde.
Siz, saatleri yaşadınız. Henüz sözcük haline dönüşmemiş, ya da bir sözcük karşılığı oluşmamış durumlar yarattınız. Tanığınızım.
Aylar ayları açıklıyor.
Saatler saatleri kum saatiyle açıklayabiliyor.
Açıklanmayan te....................
<end>

<start>
Küçük kızları ve ölümü kuşatır yüzü
Önce küçük kızları sonra ölümü
Yıkar yüreğime öptükçe....................
<end>

<start>
Bilginlerimiz sağolsunlar
Bir vitamin....................
<end>

<start>
Metinlerde buluştuk kopkoyu deyimlerde, 
Koşut ve eş zamanlı okuduk kimi kitapları; 
O arada iki de defterimiz ol....................
<end>

<start>
Sıra hep son kadehe geliyordu 
Dudakların başkalarının masasında lâle 
Ben boynumdaki ipe bir düğüm daha atı 
                                             yordum 
Peşinden....................
<end>

<start>
Mamahatun Türbesi iki katlı
Alt katta yılan parlar
Bir at kişner sümbüli
Kamyonları ala boyar
Rüzgar
A....................
<end>

<start>
Onların, yani sizin hayatınıza
Şarkılar girmiş, şarkısız edemiyorsunuz
Şarkılar yani barış, yani gökyüzü
Yani bazan burun buruna geldiğiniz köşebaşlarında
Sonra usul usul, yavaş yavaş kaybettiğini....................
<end>

<start>
Bu hükümet
Pir Sultan'a pasaport vermiyor, 
Onu anladık.....................
<end>

<start>
Kızkulesi'ni düş getiren pay senetleri
Kısa günde kapış kapış gitti
İşçisi köylüsü öğrencisi şairi
Tam tamına 49,5 milyon kişi
Yazıldı defterine güzelliğin
Çocuklar sabah akşa....................
<end>

<start>
Sukürenin perisi sen; sen, taşkürenin avcısı, 
	Bir kişi daha olsa yanınızda
	Siz orda öpüşürken, 
	Ne diyorum bir kişi daha; 
	Alamut kalesinde öpüşürdünüz.
	Ona göre gelişirdi her şey, 
	Yeni bir güzelduyu açılırdı
	Bir töre cançekişirken.
Karagözlü hançer, sen; sen, mavi bakışlı kılıç, 
	Unutulmazlarınızı dökerken birer birer, 
	İki kişi daha olsa yan....................
<end>

<start>
-I-
Art çocuk, Muhyiddin Çelebi, 
Molla Fenari'nin kısık fitili; 
Okuduğu her beyitten sonra
Gülsuyuyla yıkardı ağzını;
Kirlidir şiir; ve söz, atılmazsa zehirdir; 
Bunu bilirdi; 
Acı bir gölge geçerdi bakışından, 
Mesir macununun içindeki çivit gibi.
Karısı yanındaydı hep, 
Çocukluktan kalma
Ve artık değişmezlik kazanmış
Yanlış bilgi;
Odalarda ışıksız iki aslan
Derinliğine iki atla sevişirdi.
Kerbela yası hemen her zaman
Görünmez kılardı Mevlit sevincini;
Ölümü düşünen, 
Daha doğrusu anımsayan yüzü
İlençler denizinde yüzerdi.
-II-
Dikenli tele takılmış çiç....................
<end>

<start>
Sen sık sık gülen gülerkende
Sevecen bir akdeniz çizgisini
Sol yanına ağzının
İliştiren çocuk özenle
Yabana mı atıyorum yani seni
Yabana mı atıyorum saat altı buçukları
Çocuk ve Allah'ın en eski baskısını
Değil, değil bunların biri
Gözlerimin gemileri kuş istiyor
Açılıp kapandıkça sevdam
Kapanıp açılıyor bir mavi
Şahmaran süt istiyor kefeninde
Üç aylık ölmüş çocukların
Kerem ile Arzu geliyor Aslı ile Kamber
Ay kana kana batıyor
Ay kana kana batıyor
Eşkiyalar gecenin yangınını izliyorlar uzakta
Kargapazarı dağlarını dolanan yaşlı ve öfkeli bir otobüsteyim
Jandarma daima nesirde kalacaktır
Eşkiyalar silahlarını çapraz astıkça türkülerine
Ve bu dağlar böyle eşkiya güzelliği taşıdıkça
Patronun karısını zimmetine geçirip
Amasya'dan Kars'a kaçmakta olan sayman yardımcısıyla
Alevilikten konuşuyoruz uzun süre
Yanımdaki hep bir gazetede Marilyn Monroe'nun resimlerine  bakıyor
Mariyln Monroe öldü diyorum ona
Ölümü siyah bir kakül gibi alnına düşürmesini bildi
Şimdiyse cennette Nietzsche'nin metresi olması gerekir
Bunları diyorum daha ne varsa diyorum
İşte hiçbir sebep olmadığını se....................
<end>

<start>
Şu günlerde içkiye düştüm, ondan mıdır bilmem,
Daha çok seviyorum Cansever'i, Uyar'ı, Can Yücel'i
Bir de fethi Naci'yi, ve elbet Mustafa Kemal'i
Ankara Ankara
Bir kent değil burası, bir acenta dizisi,
Bir işhanı, bir umumi mümessizlik belki,
Büyük mağazalar, bahçeliğe özenen süpermarketler
Tutulmamak üzere verilmiş bir söz gibi.
Sahi kaçıncı sanat oluyordu şu mimari? 
Birer önyargı gibi uzuyor çağdaş caminin minareleri.
Opera: içine dikiş gereçleri doldurulmuş ağırlıksız bir
keman kutusu,
Osmanlı Bankası davul; 
Ve Emlak Kredi'yle başlayan camdan metalden bir melodika
ordusu:
Dol (An)  kara bakır dol!
Biletim öldü; 
Gömleğim kirli.
Ek yapıların ana yapıları böyle ezip geçmesinde
Yoksa ölümcül bir beğeni de mi gizli? 
Ne derdi buna Sadettin Köpek, Necmettin Pervane ne derdi? 
Tiren kuşları daha Eskişehir'den başlayarak
Çarpa ....................
<end>

<start>
Bütün bir gün derin suları kolladı şunun için
Bir çoban mevsimini geçirmek için saçının billûrundan
Üç kulesi altı şairi sayısız minareleri
Ve yer yer uçuklamış kıyılarıyla
Bu kent bütün bir gün. Hadi gidelim.
O senin bir türlü belleyemediğin
Kuştur. Bir türkünün hallacında dağılmış
Keçedir. Onu Doğuda nehirlerin kaynaklarına
basıyorlar
Balkondur. En bencil sarmaşığa çekilidir tetiği
Lekedir. Eski Frikya üzümünden inansız menekşeden
Taştır. Bizansın yıkılışını kibirle sürdürmektedir
Çocuktur. Babasınınkine benzer annesinin yüzü
Çünkü mutlu İstanbul kadını alır erkeğinin yüzünü
Çünkü daha dün dört tarafından çekiştirilmiş
utancınla
Şiirime güvenli bir barınak aramıştın
İnce parmaklarıyla
Aralamaya çalışırken kederini
Sen yitip giden aşkta
Senin kahkahanın boğumunda
Söz temiz değil
İklim. Devrik tezgahı güneşin
Sokaklardan kadınsı bir seccade gibi akıyor iklim
Gözle....................
<end>

<start>
IV.
Hoparlörlerinde halı ve mevlithan
Gri gözlerinde zararsız kırlangıçlar,
Alnaçlarının ardında kirli kan,
Önündeyse temiz ve vurulandan akan.
Bugünün şarkısıdır ama yarın için
Çıkan her kurşun patlayan silahlardan,
Katılaş dur yukarda katılaştığın kadar
Artık bir özel ad oldun ey Duman!
Kooperatif evlerinin sözleri boğazlarında: Çimento! 
Alüminyum mırıldanıyor zorluyor güçsüz belleğini,
Adakale Sokak'ta İlhan Berk'i görür gibi oluyorum
Bir kentin tarihinde şairlerin ayak izleri
Şöyle mi derdi İlhan Berk:
"Sevdiğim kadınlar yaşlandınız hepiniz
Ama, inanın, yine de özlediğim s....................
<end>

<start>
Damakta serçe gibi seken bir şarap şimdi
Ustamın üzüme attığı enfes düğüm; 
Ve gözetimi altında çarkıfeleklerin
Uzak buzulların soluğuna yatırılmış
Binlerce saptan çekilen şu narin rakı
Kumaşı çürütüyor lâcivert-beyaz hışmıyla,
Nicedir içimde taşımakta olduğum
Uçuk Minerva'ya göktaşları gönderiyor; 
Bir çözülme dilimde sulardan yıldızlardan,
Diyorum; nerede olursa olsun
Bir ısırganı bile koynuna alıp yatabilir insan,
Bu lebi deryanın,
Bu gelinciklerin,
Bu işin ve eylemin,
Bu hayatın, ölülerin ve kahramanların,
Reçinenin ve kök bitkilerin,
Amberin ve keman telinin,
Kokuların ve tüylerin,
Boğucu yapağının,
Bu gündüzlük taslayan,<....................
<end>

<start>
Çağdaş şiir geldi kelimeye dayandı. François Villon'dan, André Breton'a, Henri Michaux'ya bir çizgi çekelim, bu işin nasıl bir evrim sonucu doğduğunu göreceğiz. Çağdaş şairler kelimeleri bile sarsıyorlar, yerlerinden, anlamlarından uğratıyorlar. Bu böyleyken, bizde hâlâ folklora, halk deyimlerine şiirlerinde fazlasıyle yer veren şairlerin kısır bir yolda oldukları sanısmdayım. Çünkü folklorda şiirin bugünkü entelektüel niteliğini taşıyacak yeti yoktur. Halk deyimlerinin havası şiirin kanat çırpmasına imkân vermeyecek kadar dar bir havadır.
Bir halk deyimi içindeki kelimeler o deyimdeki anlam dizisinde kaynaşmışlardır. O kelimelerden o deyimlerdekinden ayrı işlemler, ayrı güçler aramayın artık. Çünkü donmuşlardır. Tek yönlüdürler. İşlemleri, güçleri, bir bakıma uyandıracakları çağrışımlar bellidir. Ne olsa değişmeyecektir. Bu kelimelerin meydana getireceği şiirlerle, mısralardan meydana gelen şiirler arasında pek büyük bir ayrılık göremiyorum. Çünkü ikisinde de şairin işi kelimelerle değli, kelime bloklarıyla oluyor. Oysa Braque'm resim üstüne söylediklerini şiire uygulamakta bir sakınca görmeyerek diyorum ki: Şiirde asıl olan 'hikâye etmek' değil, kelimeler arasında kurulacak 'şiirsel yük'tür; Braque'm lafıyla anekdotik değil, poetik. Çıkış noktamızı buradan alırsak, dosdoğru, folklorun şiir için kaçınılması gereken bir tehlike olduğu sonucuna varabiliriz. İşin nedeni şurada: Halk deyimlerinde yerleşmiş, birbirine bağlanmış kelimeler arasında yeni bir yük, yeni bir bağıntı kurmak söz konusu olamaz. Nasıl olsun ki, bu kelimeler zaten kıpırdamaz bir ....................
<end>

<start>
muzaffer buyrukçu'ya
kaç yıldır akarım bilmem pazar yerini
dinle ak bakışlı bir çeşme söylüyor
- kaç yıldır akarım bilmem pazar yerini
koparsınlar beni koparsınlar beni
dinle banaz'da küçük bir kız çocuk söylüyor
- koparsınlar beni koparsınlar beni
gün gelir anılar da değiştirir sözcü....................
<end>

<start>
Dün hayatıma bir köpek girdi
Köpek, basbayağı köpek, sokak köpeği
Dün girdi, dün 22 nisan salı
Şapkamla beraber oturuyordum,
Mevsim mütehayyil, vakit akşamdı şehirde
Aklımda yalan yere fiiller
Yapayalnız, ben bana oturuyordum; 
Bir köpek geldi, hayatıma girdi
Köpek, bas....................
<end>

<start>
12 Temmuz 1972
Zuhal'im, hayat! Hayatımsın. Bunu bilmeni isterim. En önce bunu bilmeni. Bir de şeyi bilmeni isterim: benden yanlış yere, yok yere kuşkulanıyorsun. Sana hiçbir zaman hayınlık etmedim ben. Edemem. Kaç yıldır evliyiz, yan yanayız. Hala başım dönüyor senlen, esrikim senlen, seviyorum seni. Her geçen gün daha büyük bir aşkla. N'olur, akkavakkızı, anla beni. Bu sevgimi hor görme. Kendininkine uydur, yakıştır. Bu satırları ilk evimizin altındaki kahvede yazıyorum. Ve ben seni o ilk günlerdekinden daha büyük bir tutkuyla seviyorum. Biz iki ayrı ırmak gibi ayrı yerlerden kopup geldik, kavuştuk bir noktada, yanı başımızdan küçük bir kol da alarak büyük bir nehir meydana getirdik; birlikte akıyoruz şimdi. Nicedir bu böyle. Hep de böyle olacak. Denize dökülene, ölene dek. Bizim için tek koşul mutluluk olabilir. Hiçbir şey bozamaz birliğimizi. "Üçüz, gözüz biz". Sen de öyle düşünmüyor musun? Ne tuhaf, son bir iki ayda seni, benden biraz uzaklaştın, araya mesafeler, tedirginlikler sokuyorsun diye düşünürken, o sırada sen de aynı şeyleri düşünüyormuşsun. Bunlar aşkın halleri, aşkın zaman zaman kişinin önüne çıkardığı ezinçler, üzünçler herhalde. Bunu böyle yorumlamak gerekir. Bir de seviyorum seni: Tek dalımsın. Memo'yla birlikte, ama ondan da öncesin. Bunu böylece bilesin. Bilinmelidir bu.
* Kahvenin önünden otomobiller geçiyor. Bir tane de at arabası. Seni düşününce o atı da seviyorum. Çay içiyorum. Artık ıhlamur içeceğim. Ne yumuşak, çağrışımlı, bağışçı, düşçül şeydir ıhlamur. Evimizin önünde bir ıhlamur ağacı olsun. Sen saksıda da yetiştirebilirsin ıhlamuru. Gece yatakta Memo'yla hep seni konuştuk. Susunca seni sustuk. Uyuyunca seni uyuduk.
* Akşamları eve döneyim, kapıyı sen aç: gözlerin... Memo okuldan dönmüş olsun. Kaçıncı sınıfta olsun? 
* Duygulu bir adamım ben. Bir film görmüştüm eskilerde; bir Fransız filmi; adı: "Je suis un sentimental" O filmdeki adam gibi miyim nedir? Öfkem belli olur, coşkum ortaya çıkar da sevincim, üzüncüm dibe akar, orda büyür.
* Yalnız seninle güçlüyüm. Sen olmasan bir anlamım olmaz. Sev beni.
* Yaşayacağız.
* Her şeyimi sana borçluyum. Sana rasladığım sıralar yıkıntılıydım. Sen onardın beni. Tuttun elimden kaldırdın. Ben de ekmek gibi öptüm alnıma koydum seni, kutsadım.
* Aşk büyüdü, aşk! 
* Sen hastanedeyken her gün yazacağım sana. Seni nice sevdiğimi anlatacağım.
* Yüzüğünden öperim.
* Bundan sonra her şey daha güzel, daha iyi olacak, inan buna. Güçlü olacağız her zamankinden. Efendice, dürüst, vakur, yaşayacağız bu dünyada şimdiye kadarki gibi. Kimin malında gözümüz olmuş, kimin karısına, kızına göz değdirmişiz. Kime kıl kadar kötülüğümüz olmuş.
* Anılar: şu ağaçlıkların ardındaki binada evlendik. Sen şuradan bir otobüse binip Hendek'e gittiydin, Nihal'le falan. Kemal Tahir'lere gitmiştik, Ülkü Tamer'ler ve Buyrukçu'yla düğün eylemiştik. Avşa'ya giderken kedi için kaygılanmıştık; Çavuş; Çavuş I; sonra tuhaf bir şekilde Memo'yu andıran bir kedi geldiydi eve. Neydi adı onun? Çavuş I duvara, hayır perdeye siğdiydi. Çavuş II ise öyle şeyler yapmadı. İyi insanlardık. Ay sonlarında cebimize para kalmıyordu. Sana mavi, ak çizgili bir süveter aldıydık. Sen bana lacivert bir pantolon diktiydin. Kıyamıyorum şimdi onu giymeye, eskimesinden korkuyorum. O zamanlar bu et tanzim yeri yoktu. Seviyorum seni. Hava güneşli. Sen hastanedesin şimdi. Biliyorum, benim gelmemi bekliyorsun. Memo okula gitmek istemiyor artık. Senin yokluğun nasıl dokunuyor ona.Okula gidişi senin yokluğunla birleştiriyor olmalı. Bense eski kahvemde oturmaktayım, cebimde iki paket sigara. Karşıda Haydarpaşa garı, gri bir ev ödevi gibi. Adamlar geçiyor, yüzsüz, gözsüz, gülüşsüz adamlar.
* Böyle şeyler söyleme bana. N'olur böyle şeyler söyleme bana. Şöyle şeyler: "Ankara'ya gelince seni rahatsız etmeyiz..."; "Ameliyatta bir yanım eksik kalırsa senden ayrılırım..."; n'olur, söyleme böyle şeyler. Ben sözler karşısında renk vermem, ama içime atarım onları. N'olur, zulmetme bana. Biz sadece birleşmiş değil, aynı zamanda kaynaşmış, hal- hamur olmuş üç olmuş, göz olmuş kimseleriz. Sen ve ben yok. Sen-ben var. Bil bunu. Aslında bilirsin de bunu. N'olur! Ha? ..
* Evet, anılar. Nice serüven geçirdik, ne dostluklar eskittik,bir biz ikimiz kaldık ayakta. Aynı sapta tüveyçlerini birbirine dönmüş iki çiçek gibiyiz; bir de tomurcuğumuz var.
* "Dolanırım Paris'imin sokaklarını Orda ölmeye cesaretim yok" (Apolinaire) 
* Dinle ak bakışlı bir çeşme söylüyor Kaç yıldır akarım bilmem pazar yerini
* O çeşme gibiyim ben de. Sen de o çeşme gibisin.
* Seviyorum seni.
* Güvercinler rıhtımı eleştiriyor.
* Zuhal'im, Elif'im, kolum kanadım.
* Yiyeceksin, değil mi, verilen bütün yemekleri? 
* Ay hiç kin tutmuyor.
* Bana her yönden güveniyorsun, değil mi? 
* Anam benim. Yavrum.
* Bilmediğimiz kır kahvelerine gidelim. Ayran içelim. Eve dönüp azıcık rakı içelim, beyaz peynir ve domatesle. Evin ev olduğunu, evin şu bir günlük sensizliğinde anladım. Memo da anladı. Anladık ki dünyada en büyük acı sensizlik. N'olur, sensiz koma bizi.
* Bir günler Kars'taydım. Kudura kudura akıyordu Delice çayı. Aklımda hiçbir şey yoktu. Çünkü o sıralar sana raslamamıştım daha. Sonra sen çıktın geldin. Ortalığı güzelledin. Beni ben ettin. Memo'yu var kıldın. Sen de bizimle var oldun, unutma bunu.
* Sözcükler değişiyor. Anılar sözcüklerini değiştirmiyor.
* Gelecek, anılardan da güzel olacak. Gün daha iyi kotarılacak. Deneylerden ders alınacak. Çiçekler büyüyecek. Piliçler palazlanacak.
* Yarın gene yazarım.
* Seviyorum seni: biline.
12 Temmuz 1972
Akşam senden ayrıldıkten sonra dolmuşla Şişli'ye geldim. Ordan Taksim dolmuşuna bindim. Ordan otobüsle Dolmabahçe'den geçerek sizin dairenin önünde durdum. Nihal'e uğradım. Sami Bey ordaydı. Beş dakika oturdum. Sonra dolmuşla Karaköy. Ordan vapur. Memo geldi. Hemen seni sordu. Annemi artık özmeyeceğim dedi. Gerçekten bu çocukta büyüklere özgü bir yan var. Her şeyi biliyor, her şeyin farkında. Sabahleyin erken kalktı, ona mavi çizgili bluzuyla lacivert pantalonunu giydirdim.
* Sen ordasın. Ve ben burda hayatımızı düşüyorum. Giderken cebime o 100 lirayı gizlice koymanı hiç unutamam. Beykoz'a ilk gittiğimiz gün kazan ve kovalarla su taşıdığımızı, hortumla su taşıdığımızı, asıl onu hiç unutamam. Doğukapısı otobüsüne yetişmek ne güzel oluyordu. Kısacası, çok güzel günler de yaşadık bu arada. Kimsenin tadamayacağı bazı mutlulukları da tattık, sanırsam. Sonunda gelip kentin iyice magazinleştiği bir semte yerleştik yeniden. Şimdiyse Başkente yolcuyuz.
* Anlamalısın beni, birtakım büyük şeylerin peşindeyim. Bazı iddialarım var, onları gerçekleştirmek istiyorum. Bunun dışında çok şeye niyetim de, vaktim de olmuyor. Bu konuda işte, asıl bu konuda anlamalısın beni. Hiçbir yönden kuşkulanmamalısın benden. Ben ki sana senin şahdamarından daha yakınım, nasıl kuşkulanırsın benden? Destekle beni (zaten hep desteklemişsindir)  bak neler yapıyoruz. Nerelerden ne sular akıtıyoruz.
* Sabah. Saat 7.15. Radyoda bizim türküler.
* Saat 7.30. Memo gitti. Bu sabahki kahvaltısı oldukça parlak: 2 köfte, 1.5 yumurta, 5 adet üzüm. Öğretmen sana selam söyledi, ne zaman ameliyat olacağını sordu. "Perşembeye" dedim.
* "Saadet bir çimendir bastığın yerde biter." (O.Rıfat) 
* İşi bırakmalısın Zuhal. Senin için şart bu. Bak o zaman hayatın nasıl daha rahat, daha güzel olacak. Sabahları 9'a kadar uyursun. Çocuğu daha iyi yetiştirebilirsin. Daha önemlisi:
ELİF.
Elif diye bir kızımız olsun.Romantik bir filmin gösterildiği bir sinema dönüşü olsun o da. Ya da bir bale dönüşü. Bunu istiyorum ben. Mali durumumuz her şeyi elverir şimdi. O yönlerden hiç bir kaygın olmasın. Elif.
* Sen ne güzel bir Elif doğurursun. Başına kurdeleler bağlarsın.
* Evet, Elif.
* Şiir yazacaksın. Öyküler,anılar...ve Başkent'in en çekinilen resim eleştirmeni olacaksın. Ol! 
* Ve bir gün Türk Dil Kurumu gibi birleşmemizin 40. yıldönümünü kutlayacağız. Mutlaka! 
* Yarın devam ederim. Gözlerinden öperim. Oğlumuz "eşkiya" Memo ellerinden öper.
* Kalbim seninle gümbür gümbür.
* Güneş yükseliyor.
* Hadi! 
Senin
Cemal Süreya'n
14 Temmuz 1972
Düşünüyorum da aşk sözcüğünü de biraz eksik buluyorum şu senlen ben aramızdaki ilişkiye. Daha büyük, daha sağlam bu bizimki. Aşk onun içinde sadece bir kısım galiba. Ötesinde aşkla birlikte, ama yer yer, zaman zaman onu aşan başka duygular, başka esriklikler, başka baş dönmeleri de var bizde. Seni seviyorum, ve senin için her şeyim. Beni seviyorsun, ve benim için her şeysin. Bir insan için şu kısa hayatta bundan daha büyük ne olabilir ki. Acaba Mecnun Leyla'yı elde edip onunla evlenseydi, Ferhat Şirin'e kavuşsaydı, aradan bu kadar yıl geçtikten sonra bizim birbirimize olduğumuz gibi tutkun olabilir miydi? Yangın olabilir miydi? Sen ne dersin buna? 
* Şimdi Gümrük'teyim. Saat 12,15. Nahit Eruz odasında yok. Yemeğe çıkmıştır belki de. Ben de oturdum, sana bu satırları yazıyorum orda. Karşıda bir turist vapurunun güvertesinde yolcular güneşleniyorlar. Galiba bir de yüzme havuzu var güvertede. Biz de gelecek yıl bir kampa gider bol bol denize gireriz. Memo da denize girecek daha elverişli bir yaşa gelmiş olur o zaman.
* Madam, aldığım biberleri güzelce kızarttı. Optalidon ve pil de aldım. Beyaz çizgili giysim de çantamda. İçim titrer senin istediğin bir şeyi yerine getirirken.
* İçim titrer.
* Piliçleri kestim. Hepsini temizledim. İkisini buzluğa attım. Birini bu akşam bizim hayduda yedireceğim. "Annem nerde? " diye soruyor sık sık. "Annem yerde? " "Annem hastanede, iyileşip gelecek". Ben gidip bütün iğneleri kırcam"."Aferin, oğlum, Nice'lerde çok uslu durdun, çok beğendim seni". "Çok mu hoşuna gitti? ". "Çok hoşuma gitti".
* Piliçlerin içlerini de kendim temizledim. Zor olmadı. Yalnız banyodaki pisliği temizlemek gerçekten zor oldu. Ama fay, homo derken, sonunda bu işin de üstesinden geldim. Piliçlerin ikisi fena değil boy posça; biri bir güvercin kadar. Onu Memo yiyecek. Piliçleri temizlerken güzel bir yöntem de buldum.
* Sevgilim * Hayat uzun değil sevgilim. Güzel geçirmeliyiz hayatımızı. Elif degelmeli. Elif her şeyiyle sana benzemeli. Yaşlı günlerimizde bize bir kaşık su verir. Memo da ekmek ve tuz geçirir. Senin en çok sevdiğim yanlarından biri de, sokakta yaşlı ve anlamlı bir çift gördüğün zaman duygulanmandır. Ne güzel duygudur o. Ben de öyleyim.
* Hayat için şöyle iki dize kalmış aklımda. Yabancı bir şairden: " Hayat kısadır kuzucuklarım Yine de uzundur kuzucuklarım " Severim ben bu iki dizeyi. İsterim, sen de sevesin.
* Evet kuzucuğum, yine de uzundur hayat
* Senede bir gün. "Senede her gün" diye okursun bu şarkının bir kısmını sen. Sana rasladığım gün susuzdum, yalnızdım Bir çırpıda içtim gözlerini * Özlem, özlem! 
* "Ben ta senin yanında dahi hasretim sana" (Rabia Hatun)  * Bir de şeyini severim: kızınca işe sarılırsın dört elle.
* Memo. Ne güzel çocuğumuz var. Elif daha güzel olacak. Sesi de güzel olur mutlaka. Çünkü sen. Sen ne can kadınsındır sen. Kirpiklerinin ucuyla şarkı söylersin. Buram buram tütersin Cemal Süreya'nın yüreğinde. Sen yanımda ol, gam kasavet çeker gider. Türkülenirim. Mutluluk gelir ılım ılım. Sevda sözlerinin bini bir para.
* Arpaçay'a gidelim. Munzur dağlarına gidelim. Her yere de gidilmez ki.
* Zuhal, arkadaşım! 
* Bencileyin garip kişi seni seviyor. Ama sen verilen yemekleri yemiyorsun yine. Yersen, "ben sana teşekkür ederim."
* Başka nasılsın?
15 Temmuz 1972
Senin eşsizliğin, bulunmazlığın üstüne ne söylesem eksik kalır. Sadelikten korkmayan bir kadınsın bir kere. O köprünün altında vb. satılan balık-ekmekten alıp yemek istemen beni çok gönendiren şeylerden biri. Sana ondan almak istemiyişimin tek nedeni midenin sağlığını düşündüğümdendir. Bunu kaç kez söyledim sana. Adapazarı'ndaki kızla -neydi adı onun? - çektirdiğin fotoğrafta senin bütün hayat tavrın gizli. En gösterişsiz koşullarda da sen, o koşullardan hiç utanmadan, hiç yüksünmeden, bir ayağını gözüpek bir rahatlıkla ileri atabilirsin.Beni nasıl savunursun sonra. Birisi bana çok şişmanladığımı söylemişti de, hemen saldırıya geçmiş, şişman olmadığımı ileri sürmüştün. Oysa pekala fazla okkalanmıştım o günler. Sen busun işte. Sevdiğini her durumda savunursun, onun kusurlarını görmezsin. Ne sevgilisin sen.
* Ama Aragon'un şu dizesi de bir gerçek: "Göğsüne bastırırken kırar sevdiği şeyi"
* O da var. Kişi kimi zaman çok sevmenin getirdiği yanlışlıklara da düşüyor. Sevdiği şeyi göğsüne fazlaca bastırırken örseliyor onu. Hoyratlaşıyor bir yerde aşk. Acaba bu gerçekten aşkın kaçınılmaz bir gereği mi? Kimi zaman öyle belki. Ama, ben, öyle olmamalı diyorum. İnsani çizgiden sapmamalı. Aşkı insani çizgide bütünlemeli. Mutluluk da, sanırsam, o zaman bütünleniyor. Güven, mutluluğun temelidir. Güven aşkın ve her türlü aşkın, yani cesaretin, yani kavganın temelidir. Mevhibe'nin İsmet'ten kuşkulanabileceğini aklın alıyor mu? Bu noktada bir özeleştiri yaparsak, sende güvenin, bende bakımın zaman zaman aksar gibi olduğu sonucuna varabiliriz.
* Ne demiş şair: " Aşklar da bakım istiyor öğrenemedin gitti".
* Aynı şair şöyle bir dize de ekleyebilirdi şiirine: " Aşklar tam güven istiyor güvenemedin gitti".
* "İnce vızıltı".
* Memo bugün denize gitti. Şapkasıyla. İçsel, kardeşi Gamze Ezel'le akşamdan geldi. Gece bizde kaldılar. Sabah da Memo Emrah'ı alıp kampa gittiler. Memo....................
<end>

<start>
Kimsenin ölümü,
Çinli şair Li Po'nun ki kadar güzel olamaz.
Li Po sandaldaydı, yete....................
<end>

<start>
Zaman mı? Değil zaman
Akan zaman değil mesafelerdir
Güneşin çekici yukarda
Suyun bıçağı aşağıda
Krom alçakgönüllü, bakır utangaç
Ağaç: bir damla iki kıvılcım arasında
Rüzgâr bilmiyor nerden eseceğini
Sınırlar kesik,
Yerleşme yerlerinde balkıma
Biz kırıldık daha da kırılırız
Ama katil de bilmiyor öldürdüğünü
Hırsız da bilmiyor çaldığını
Biz yeni bir h....................
<end>

<start>
Nilgün ölmüş. Beşinci kattaki evinin penceresinden kendini aşağı atarak canına kıymış. Ece Ayhan söyledi. Çok değişik bir insandı Zelda. Akşamları belli saatten sonra kişilik hatt....................
<end>

<start>
Eylül’dü.
Dalından kopan yaprakların
Sararan yanlarına yazdım adını
Sahte bir gülüşten ibarettin oysa.
Ve hiç bilmedin ellerimin soğuğunu.
Eylül’dü.
Di’li geçmiş bir zamandı yaşadığımız
Adımlarımızın kısalığı bundandı....................
<end>

<start>
Öperek uyandırdım bu sabah ayrılığı.
Fırından yeni çıkan bekleyişler satın aldım.
Kı....................
<end>

<start>
Odada
Neydi onlar, açmalık belki; 
Camekânda neft, güherçile,
Belki de rum ateşi.
Yanıbaşımızda
Bir su akardı el....................
<end>

<start>
Bugün ne? 
Saat gecenin bir buçuğu…
Bugün günlerden ne? 
Gözlerinden uyku akan bir taksinin içindeyim
Geçip gidiyorum bütün hayatımı da seni de
Başkent en pahalı örümceğini biriktiriyor,
Unutkanlık, acı, acılar, acılarımız…
Biliyorum sen kaldın, bir de hayatım kaldı geride
Eğlencenin (bayağı bir şölendi)  ilerlediğini,
Bir karnaval tadıyla ilerlediğini,
Bir adamın bir öykü anlattığını, bir türkü söylediğini,
Bir kadının saat onda masadan kalkıp gittiğini,
Merkez kaymakamını, rejisör yardımcısını, Medet’i
ve sonunda içinde yirmi çocuk taşıyan bir minibüs gibi çarpıştığımızı.
Senin başın dönüyor, benim bir ayağım basmıyor
Nasıl oluyor, bütün bunlar nasıl oluyor? 
Biliyorum tek bir güvercin onaylamayacak bunu,
Tek bir sokak, tek bir tezgah, tek bir saniye.
Eksikliğe mi alışmışım ne? Mutsuzluğa mı yoksa? 
Her şeyin ilk kez tam olmasını istiyorum da o mu olmuyor? 
Neden kişi bir çiçek koparır gibi kaldırıyor da kadehini,
Sonra kırgınlıkla vuruyor masaya elind....................
<end>

<start>
"Gelecek Yüzyılın Çiçeğiyim"
“1984 çıkıp gidiyordu dünyadan. Saat 24’e doğru 67 ilimizin bazılarında bir sürü olay oldu. Ben bunların ancak bir kısmını anlatacağım. Tabii, çok küçük olaylar.
Ankara’da bir çocuk erken uyudu, düşünde bir ırmağın kıyısında kocaman bir çiçek gördü; ata benziyordu çiçek; konuşuyordu da. “Ben”, dedi, “gelecek yüzyılın çiçeğiyim.”
***
"Hiçbir Yılbaşını Birlikte Geçirmedik"
“Kars’ta bir kale vardı. Tarihçidir. Sosyal Bilgiler Dersi’nden hep tam not almıştır. “Ben, 1883’ü çok sevmiştim,” dedi, “şimdi yüz yaşına girmiştir; kim bilir nerelerde? ”
Bursa’daki Yeşil Camii, Edirne’deki Selimiye Camii’ni düşünüyordu. “Hiçbir yılbaşını birlikte geçirmedik. Ama minarelerimizin uçları anten gibidir; onların sayesinde haberleşebiliyoruz. Bu gece, Edirne’de çok mu rüzgar var acaba? Şu saate kadar bağlantı kuramadık.”
***
"Çok Şükür Bu Gece Ay Işığı Var"
“Aydın’da, trenden bir adam indi, elinde kocaman bir torba vardı. Naylon torbalar olur ya, işte onlardan. “Eyvah! ” dedi, “başkasının torbasını almışım. Bunun içinde birkaç oyuncak var....................
<end>

<start>
Silmeye çalışma yavrum
lekeni gözyaşlarınla,
çünkü bitektir leke
taşır görkemli düşlere
mahvolmaz renklerini dehşetin
karanlık yol açıp kendine
en yalın suda bile
bir uçurum özü tanır
güvenli derbentlere,
sıfatıdır ölüm
kavrulan işçi arının
azgın peteğinin içinde,
sayıklasa da ağaç
gövdesine kazılı adı
sürecektir yaprağını
bucurgatların sesine,
ve ay soğutacaktır
kıkırdağını
uçarı, gergin tayların,
silmeye çalışma yavrum
bir bild....................
<end>

<start>
zembilcide büyüyen, dal üstünde uyuyan
gülmek sende gül olur, sen bende diken diken
elmas beşik içinde kundağını öptüğüm
sevmek tende gül olur, ten bende diken diken
inci döker gözlerin asil kirpiklerinden
umut kanda gül olur, kan bende diken diken
kezzap akıtsan bile filizlenir yüreğim
ölüm canda gül olur, can bende diken diken
maverayı bulunca kapında süvariler
kılıç kında gül olur, kın bende diken diken
kafdağından öteye gidenler birgün döner
hasret handa gül olur, han bende diken diken
hasadı diriliştir tarlasında sevginin
buğday unda gül olur, un bende diken diken
acıların birikir, birikir de içimde
her şey bende gül olur, ben bende diken diken
<end>

<start>
bir akşam sensizliğim eriyip aktı bende
gözlerinin cemresi karanfildir bedende
kirpiklerin kuşattı bütün mevsimlerimi
şimdi varsın; sızın var duranda, yürüyende
kollarım gül kokulu bir baharı sarıyor
acılar ki, önümde diz çöküp yalvarıyor
ayrılık yapayalnız bir ülkedir evrende
hüzün, terk edilmişlik duygusuyla çaresiz
şimdi varsın; hayatım sende, ölümüm sende
şimdi varsın; sokaklar daha bir sıcak bana
nereye git gidersen; orası ocak bana
bazen bir papatyanın beyaz yapraklarından
bazen bir dolunayın çehresinden bak bana
şimdi varsın; ruhumu okşuyor soframda su
ardımda ne yalnızlık, ne de ölüm korkusu
hayatın hiç sönmeyen kandilini yak bana
o eski fırtınalar şimdi sabâ rüzgarı
hüzün benden habersiz, kuşkular ırak bana
ey benim aynalarda gülümseyen çokluğum
nar tadında umutlar taşıyan çocukluğum
gözlerinin ışığı yayıldı mahzenime
ey benim can sarayım, ey benim eşsiz kuğum
asil tebessümünü düşürdün izlerime
müpteladır gemiler benim denizlerime
gülümsedin; kalmadı kederim, burukluğum
çehresinde hâtıran büyüyor bebeklerin
gizemine âşina varlığım ve yokluğum
lügatini yeniden yazıyorum sevdanın
binlerce çiçek açtı kollarımda yorgunluk
gündönümü ruhuma ayarlandı yeniden
bir çerağdır, yanıyor gittiğin her bahçede
şimdi parmaklarının ucundadır baharım
kutlu bir ülke verdin hayatıma özünden
denizlerde sen varsın; ırmaklarda ben varım
yaprak yine hüzünle düştü ayaklarıma
ağaçlardan boşandı hayatımın acısı
anlamadım: Bu gökler benim göklerim değil
bilemedim: Bu toprak canımda akkor gibi
tutuştum hiç kimsenin yanmadığı yerde ben
meğer ömür vermişim bu belalı derde ben
sen geldin; avuçlarım suyla doldu ansızın
sen geldin; evrenimi kuşattı sevda sızın
ders almayı bilmedim yüreğimden; yorgunum
ne sana, ne kendime, ben dünyaya kırgınım
dikenler saplanmıştı çocukluk günlerime
gençliğim bir ejderha pençelerine mahkum
kırk yaşımda, bin yılın ıstırabıyla yandım
uyudum, o bembeyaz ellerinde uyandım
sen geldin; birbirinden ayrıldı renk ve acı
sen geldin; yine vurdu yüzüme aşk utancı
lâyıktır, her lokmayı yedirseler zehirden
lâyıktır, karlı dağlar çökse başıma birden
akıl, sanki içimde bana düşman bir gemi
kahrın karanlığına gömdü şehlâ gölgemi
göremedim; gönlümden ufkuma sızdı keder
en muamma çöllerde ararken yitiğimi
geldin; altın harflerle yazıldı günün adı
geldin; ruhuma meftûn âvâreler ağladı
ders almayı bilmedim hayattan; bir gün ölüm
öğretir o tekrarı olmayan dersi bana
nasıl da uçtu ömrüm renklerin boşluğuna
dal kırıldı; kökleri çürüdü servilerin
duyamadım gövdenin o esrarlı sesini
karayel bir yanımdan esip durdu öteye
sen geldin; yağmur yağdı içime; bahar geldi
sen geldin; yıllar yılı beklediğim yâr geldi
şimdi varsın, yıldızlar bana bakar derinden
bozkırlarda, çöllerde çiçeklenir ellerin
şimdi varsın, gecenin kan akar gözlerinden
ışıldayan çehresi karardı güzellerin
öteyi görmeyenler bilemez, kimle geldin
sen benim kendi ruhum, kendi özümle geldin
şimdi varsın, varımı varlığında sakladın
dayanılmaz yüreğin esrarlı bir bahçedir
şimdi varsın, içimde ebedi konakladın
zariftir bakışların, bal renklidir, incedir
sensizlik geçmişini anıyor; şimdi varsın
burçlarımda lâmbalar yanıyor; şimdi varsın
<end>

<start>
Diyemedim; evimde tutuklandı karanfil
Diyemedim; maviye kan damladı içimden
Bir hazân yıldızıydı mehtâbımda ellerin
Sevgi midir, ısırgan dudaklı dilberlerin
Gölgelerin kalbinde titreyen çiçekleri
Sevgi midir körlerin bakışlarında yatan
Rüzgârı, dalgaları, balıkları aldatan
Yoksa gülüşün müdür kâtil aynalar gibi
Sevecen bir ölümü öperek yanağından
Gittin; çığlıklarını dinledim denizlerin
Kaybolan martıları bul bile diyemedim
Sana son baharımda kal bile diyemedim.
Karanfil kokusuyla kuşatılan yüreğim
Yaralı bulutların yağmurunda köz olur
Merdiven kırılınca, tenhâlarda söz olur
Puslu lâmbalar gibi yakarım düşlerimi
Çalıntı bir kuşkuyu dağıtır bakışlarım
Toprak beni çağırır kucağına her akşam
Her gece bilinmeyen bir âyine başlarım
Her sabah yokluğunu düşürürsün peşime
Avuçlarım seninle doldururken gökleri
Gittin; bir defa bile bakmadan güneşime
Ruhumdan bu âteşi al bile diyemedim
Sana son baharımda kal bile diyemedim
Sevgi midir, kuşların göçerken aradığı
Aldatılan lâlenin rahminde solan umut
Sevgi midir, dirilen her ânı ölüm kokar
Tüylerinde karayel gezinen kumruların
Çöllerin dudağında inleyen şarkıları
Yaralı arslanların kanıyla filizlenir
Gözlerinde gizemli karartılar gizlenir
Mahzun olur kitâbın sayfasında hûriler
Yollarını beklerken ay bakışlı periler
Gittin de, intihara gömüldü çehreleri
Kaybolan yüzlerini bul bile diyemedim
Sana son baharımda kal bile diyemedim.
Balıklar her denizi sevdaya vatan bilir
Balıklar yalnız suyun kollarında sevilir
Göklerin tebessümü yayılır dalgalara
Rüzgâra tutunurken gemicinin yüreği
Gün batımı kırılır gemilerin direği
Ben yine tanyerinde boynu bükük ve mâsum
Bir kaptân-ı deryânın ufuklarında solan
Bir hülyânın yurdunda büyüttüm izlerini
Yosunların ardında ararken gözlerini
Gittin; deniz kızları kurtuldu kafesinden
Kıyılardan hüznümü al bile diyemedim
Sana son baharımda kal bile diyemedim.
Diyemedim; kalemler bana bakınca erir
Diyemedim; pusula mâverâyı gösterir
Bembeyaz kâğıtlara çizilen resimlerin
Kahır damlattığımız isyankâr saçlarında
Kaybolan, bir ressamın umudunun rengidir
Sessizlik, çiğdemlerin açtığı ânda biter
Dağların yarasına düşer alın terimiz
Bir bilgenin kabrinde yitik bir harfe benzer
Her gece yıldızları arayan ellerimiz
Gittin; kirpiklerimde çürüdü papatyalar
Kanayan feryâdımı bul bile diyemedim
Sana son baharımda kal bile diyemedim
Diyemedim; sokaklar yutuyor ışıkları
Diyemedim; evlerin kirli mahzenlerinde
Mahsur kalan, yağmurlu çocuk gülüşleridir
Bir yangını emziren semenderin kalbinde
Baharı kuşatırken anne hıçkırıkları
Saatleri kıskanan babalar deliriyor
Küfleniyor bir kızın gönlünün kırıkları
Çöllerin eşiğinde tükenir bulutlarım
Yalın bir akşam gibi gömülünce yasına
Gittin suyu karanlık bir nehrin kıyısına
Yanına cesedimi al bile diyemedim
Sana son baharımda kal bile diyemedim
Sen bütün nehirleri köle mi sanıyorsun
Yücesinde ruhumu görmedin mi dağların
Kıpkızıl seller akan vâdilerde ben varım
Ben yürürüm yolların yokuşunda gün boyu
Ben dururum yılanlı köşelerde çâresiz
Ân olur, ovaların sevdasıyla çağlarım
Ân olur, kuraklığın koynuna mahkûm deniz
Kaybolan bir cennetin hasretiyle bin pâre
Başımı taştan taşa vurur vurur ağlarım
Oysa gamsız gidişin kasırgaydı ansızın
Bahtımın esrârını bul bile diyemedim
Sana son baharımda kal bile diyemedim.
Say ki; bir avuç hüzün tohumudur gözlerim
Say ki, çam kokusudur bakışlarım her akşam
Uğursuz pelerinler vurulur evreninde
Say ki, destur isteyen haramidir geceler
Uyurken rüya görür bir cellâdın teninde
Sıram gelir, hasretin çerâğını yakarım
Sıram gelir, tutkular zindanını yıkarım
Yanılgı düğüm düğüm tıkanır boğazına
İyi ki, efkârımı bulaştırdın nazına
Bıraktığın mendilde unutuldu sûretim
İçimden bu azâbı al bile diyemedim
Sana son baharımda kal bile diyemedim
Usul usul yürüdüm gittiğin gün ansızın
Güneşin batışını beklemeden yürüdüm
Kapandım bir mâtemin tûfanında hücreye
Esâret, çıngıraklı bir korkudur, bilesin
Sevecen kırlangıçlar kurşunlanır ardımda
Bıyıkları terleyen delikanlı mıyım ben
Kanda mı boğulmuşum, eli kanlı mıyım ben
Bir başıma dağların arasına düşmüşüm
Çobanlarla ağlamış, hasreti bölüşmüşüm
Gittin; feryâd-ü figân sızdı yalnızlığıma
Yitik nağmelerimi bul bile diyemedim
Sana son baharımda kal bile diyemedim
O yerde parmakların bulutlara dokunsun
O yerde fırtınalar fısıldasın türkümü
Adımı birdenbire okusun çağlayanlar
Âh çekince, o yeri yakacak ağlayanlar
Farklıdır ötelerden bakışı bir tavşanın
Farklıdır böceklerin yörüngesinde âlem
Yazmalı, biliyorum, gittiğin ânı kalem
Hangi deprem ejderin fermanıdır, yazmalı
Kirpiklerinden isyan yağmurları sızmalı
Gittiğin ân, burcunda dâre çekildi şiir
Yanına bu sevdayı al bile diyemedim
Sana son baharımda kal bile diyemedim.
Nurullah GENÇ
<end>

<start>
beyaz bir buluttan birgün ansızın..
bir karanfil düştü parmaklarıma.
gözlerine kuşlar doldu bir kızın
elleri karıştı ırmaklarıma..
ıslak bir yürektir bende karanfil
ruhum,kokusunun dilencisidir..
haşim,bu bir alev damlası değil
büyük yangınların habercisidir..
o kızıl bir deniz bense tenhayım
onda umt,bende yalnızlık büyür..
ne dünya sonsuzluk,ne ben dehayım,
içimde sadece şairler uyur..
bütün şiirleri söyleyen benim
bütün çiçeklerin adı KaRaNFiL
her akşam bir yaprak olur kefenim
haşim, bu bir alev damlası değil.
<end>

<start>
Zaman çığlık dolu; bu son geceden
Aydınlığa indi bütün kederler
Bir ses 'uyan' diyor, 'ölüm gelmeden
Yoksa seni karanlığa iterler'
Zaman çığlık dolu; bu son geceden
Neden korkuyorum, bilmem ki neden
Kelepçe vurdular, eyvah, dilime
Eski bir ülkede, yitirdiklerim
Toztoprak misâli çöktü elime
Rüyalar içinde getirdiklerim
Kelepçe vurdular, eyvah, dilime
Öksüz kaldı benden hece, kelime
Elim silahlı sermayem: Gurur
Neçiçekler benim; ne ben çiçeğim
Bir gün hesap için divan kurulur
Ayaklar altında kalır yüreğim
Elim silahlı sermayem: Gurur
Korkarım beni de alnımdan vurur
Pişmanlık ve hüzün hep yığın yığın
Bütün varlığımla soyujluyorum
Ortasında kaldım bir bataklığın
Kurtarın dostlarım, boğuluyorum
Pişmanlık ve hüzün hep yığın yığın
Bahçesi harâbe tüm insanlığın
Karşımda yokluğun alev gözleri
Zindanlar içinde zavallı ruhum
Mükâfat mı, bana şu kan gölleri
Yoksa işkence mi, avutulduğum
Karşımda yokluğun alev gözleri
Bana diş biliyor yıllardan beri
Dilene dilene eğilmiş belim
Yüzüm kaktüs yaprağına benzemiş
Bİlmiyorum, neden böyle tembelim
Kim bana 'çalışma, yaşarsın' demiş
Dilene dilene eğilmiş belim
Artık görmüyorum, sağırım, kelim
Acaba çıkar mı yollarım düze
Yoksa yokuşlar mı öldürür beni
Birgün kavuşursam belki, gündüze
Talih bir defacık güldürür beni
Acaba çıkar mı yollarım düze
Sonsuzluğa, mutluluğa, denize
<end>

<start>
Hayat su misali süzülüp gider
Vahşi derelerin selinde kalır
Rüyasında gamlı bülbül ''ah'' eder, 
Yankısı bir hayal gülünde kalır
Güneş doğar, batar; bir yıldız kayar
Ay hüzne bürünür, karalar giyer
O gün, feryadımı kainat duyar
Ruhum sonsuzluğun ilinde kalır
Gözlerim kararır; biter hevesim
Yokluğun sesinde kısılır sesim
Sevginle yaşayan, coşan nefesim
Siyah saçlarının telinde kalır
Günlerce gezersin hayalim ile
Nihayet varırsın sen de menzile
Kimsenin aklına gelmese bile
Bu sevda tarihin dilinde kalır.
<end>

<start>
aldanıp da sakın “kal! ” deme bana
taşları eriten hasretimle
kanımı arıtan dağlara çıkıp
hasretim uyuyan maharetimle
gideğim şiirin topraklarına
sen ey yaprakları ipek dokuyan
kalırsam,incinir çiy taneleri
acı acı kişner yaşlı küheylan
yağmura müptela değimsağma
yoları kuşatan tebessümünü
görsede, bulamaz dizinde derman
kalırsam, degişir gecenin tadı
ıtır kanadından talih kuşunun
arza emrivaki süzülür zaman
kömür saçlarına tutunan kalbim
kahve gözlerinde giyer kefeni
incinir yep yeni bir zindan bile
en güzel hücremde saklarım seni
rengarenk bir damla usare olup
sessizce içine dalmak isterim
tuttuğun aynalarda birden kaybolup
yılarca yüzüne bakmak isterim
“şehirde tükenen sihri bul! ” deme
“kuru! ” de, “çürü! ” de, sakın “kal! ” deme
kalırsam, surları yıkmak isterim
<end>

<start>
Susmak bir karanlığın başka bir karanlığa
Karışıp yanmasıdır bakışlarında senin
Bir ömrün eylülünde sararmış yine toprak
Bulut bir bezirgânın saçlarını arıyor
Ben hangi mağaranın en ücra köşesinde
Hangi yitik nehrine gömülmüşüm acının
Bir kez olsun eğil de, denizin kalbine bak
Susmak yine o yangın, yine mahkûm bir keder
Nur-ı aynım, ıslak bir karanfil mi gözlerin
Her yaprağı nazenin, her çizgisi ağlamak
Sustum; pencereleri yağmurludur şiirin
Kırılgan bir kapının ardında kaldı gökler
Ellerim unutulmuş bir günün kıyısında
Demek ki her lâmbası bana kızgın sokağın
Yalnızlığa koşuyor bahçelerden ölüler
Demek ki, ben en garip sahrasıyım bu çağın
Bir kadın ayrılığın köprüsünden bakıyor 
Bir köle bir sultanı bekliyor uykusunda
Ey bahar cellatları, akşam yüzlü sefiller
Kuyudan gelen sesi duyalım, bir susun da
Kuruyan çeşmelerden akmayı mı öğrendin
Aynalarda ruhunu kaybeden şairlerin
Sisli vadilerinden bakıyor gölgeleri
Züleyha bahtımızı yakıyor kuytularda
Senin kalbinde bahar, baharın kalbinde kış
Kar tanelerinde can üşüyor ağlayarak
Ey körebe oynayan hayallerim, gitmeyin
Bırak uçsun öteye düşlerimi, ey fanus
Bir rüyadan gelip de içime düşen çığlık
Ya götür beni burdan, ya da ebediyen sus
<end>

<start>
bilseydin; baharımdı seni bana getiren
bir vedaya ağlayan içli melekler gibi
anlasaydım, ülkemden hazineler götüren
her bakışı öteden birini bekler gibi
üşüdüğüm sahrada bu deniz sanki serap
hep aynı dakikada dönüp duruyor zaman
O'nsuzlukta dermanım değil, dermanım da harap
ey uyuyan yelkenli, ateşte sen de yan
tahtını en büyülü divanında bulmalı
açılmalı sonsuzluk sularında engine
fırtınalar kopsada, umudumuz olmalı
limanları boyarken gökkuşağı rengine
yapayalnız kalıyor O'nsuz kumlarda köpük
O'nunla damla damla kuruyor masum deniz
batırır en devasa gemiyi bile bu yük
ardında birer birer soluyor düşlerimiz
bilseydin; yakınında soluklanan çiçeğin
izlerine mahpustur çatlayan dudaklarım
ayinimiz sürecek o büyük vakte değin
hatırası köz olsa, yüreğimde saklarım.
<end>

<start>
Gittin; dünya bir kafes, devâ mahpus, söz ketum
Gittin; çekildi suyu can nehrinin; kaldı kum
Doruklarda bahardın, derinde servi boylu
Muhabbet savaşçısı, yiğit, cihangir soylu
Göklere yönelirdin gece gündüz, susardın
Zamana defineler verip mekânı sardın
Bu gün hüznün hayale kuyu kazdığı gündür
Bu gün kederden sabrın bile bezdiği gündür

Yetim kalmış çiçekler sana meftun bakardı
Yuvanda gülkurusu bakışların kokardı
Tenhada çoğaltırdın gözlerini kimsesiz
Gözlerin başkaları için ağlardı sessiz
Bereket dağıtırdın çocukların kalbine
Sonbaharına erip döndürüldün Rabbine
Bu gün ötenin bir dost eli sezdiği gündür
Bu gün samanyolunda aşkın gezdiği gündür
Kör bakmayı bilmezdin; özde ruhun yanardı
Rüzgâr, yağmur ve güneş seni meczup sanardı
Şimdi yansın kapılar, pencereler kırılsın
Vadiyi sel götürsün, dağ ikiye yarılsın
Öncü bir kıyametten geçtiğin ândı ölüm
Sen rüyadan uyandın; senden uyandı ölüm
Bu gün kardelenlere kanın sızdığı gündür
Zamanın ezberini yine bozduğu gündür
Ân gelir, seni nâçâr kılan dert nîran olur
Alıcı kuşlar gibi vurulup vîran olur
Yedi iklimden sorar düşlerini yârenler
Buhurdanlıkta taşır hâtıranı erenler
Kırlangıç yuva yapsın şimdi lâlezarına
Erguvan tohumları ekildi mezarına
Bu gün kovulmuşların katran süzdüğü gündür
Bu gün toprağın alevleri üzdüğü gündür
Bu mezar taşı kime ne söylüyor; bu yıldız
Bu gök, yaralı bulut, çâresizlik; bu ıssız
Ülkenin hangi dağı, ovası şimdi benim
Seninle sessizliğin koynuna girdi tenim
Âh kırılan ellerim, ah çürüyen kanlı göz
Bir cefâ girdabında  dalgalanıp yandı öz
Bu gün fırçanın kalbe diken çizdiği gündür
Matemin bir şairi lif lif çözdüğü gündür
Her yüzde bir tebessüm oluyor filizlerin
Haramilerde bile ışıldıyor izlerin
Nâm yurdunda gölgeydin, merhamet burcunda dev
Sokak garip; münzevi bir rüyada şimdi ev
Hicrana varan yolun her köşesinde serap
Şehir şehir ürperiş, ülke ülke ıstırap
Bu gün bir kelebeği dağın ezdiği gündür 
Bu gün kalemin “eyvah” diye yazdığı gündür
<end>

<start>
Kahrın sesi rüzgârı ağlatırsa içinde
Gecenin omzuna koy titreyen düşlerini
Ordadır âh çıbanı
Ân gelip patlayacak yanardağlar ve ölüm
Sen şimdi muallâkta bir vezir-i azam mı
Yedikule bekleyen hünkâr mısın ülkende
Kan revan yürüyüşler
Nehir kokan bir mendil bırakmışsın göklere
Bekliyorsun; bir tohum, bin bir umut ve sonsuz
Bekliyorsun; gelecek haber güvercinleri
Bekliyorsun; sokaklar dirilecek yeniden
Bekliyorsun vefakâr perileri, cinleri
Kendi parmaklarınla kafes yaptın kendine
Avuçlarında Bâbil; mahkûmusun bozkırın
Yılanlar arasından geçmelisin her akşam
Ardın sıra kırılan kandillerin mahşeri
Sonra bir dağ başında
Sonra bir uçurumda
Sonra zehir damıtan bir şehrin ortasında
En ıssız günlerini yaşıyorsun kederin
Bekliyorsun; baktığın her nokta kül ve ateş
Bekliyorsun; su yüzlü güzelin dermanını
Bekliyorsun; aykırı doğacak çölde güneş
Bekliyorsun bir kahrın yaldızlı fermanını
Hani o son durakta saray açıldı birden
İki bembeyaz gülün yaprağıydı her sütun
Başını yasladığın pervazlarda çiçekler
Baygın kokularıyla sarmıştı denizleri
Çığlıklar fırtınası
İpek duruşlu suna
Susturulan bir devin iniltilerinde kan
Şimdi darağacında kuşku, sihir ve isyan
Bir köşeye çekilmiş emanet bekliyorsun
Hatıralar yurduna ihanet bekliyorsun
Sanma ki pencereler sana meftun olacak
Öteden hummalı bir işaret bekliyorsun
<end>

<start>
Bir hicran çölüne bıraktın beni
Kalbine girdiğim yolu kopardın
Yaydın üzerime yalan gölgeni
Adını andığı dili kopardın
İçimden boşluğa savruldu külün
Hüznün ateşiyle yandı kakülün
Yıllardır ruhumda öten bülbülün
Her seher konduğu dalı kopardın
Uzattıkça sana boş ellerimi
Birer birer yıktın hayallerimi
Bilmem, ölü müyüm, yoksa diri mi
Saçımdan sn siyah teli kopardın
Gönlümde aşkınla hergün yeşeren
Göğü yıldız yıldız önüme seren
O güzel, bembeyaz gülü kopardın
Aynasında yalnız seni gösteren
<end>

<start>
revamı beni böyle kurşunlamak derinden
ruhum bakamaz oldu güllere kederinden
revamı içimde soluklanan kuşların
kırmak kanatlarını
sonrada bakmaksızın arkaya bir defa
bırakıp adım adım istihza tohumları
bu zamansız şairi incitmek reva mıdır
sevindirmek dururken
öldürmek reva mıdır
<end>

<start>
İçimde bir acı fırtına kopar
Bulutlarda şimşek çakar giderim
Bitmeyen arzular yolumu kapar
Çılgın bir sel gibi yıkar giderim
Anlarım eşitten farkını farkın
Yıllar süren ömrü biter merakın
Keder uzak olur; mutluluk yakın
Yorgun kafesimden çıkar giderim
O an, zaman durur, mekan silinir
Sonsuzluğa doğru nefes alınır
Ruhum bir damla su, göğe salınır
Süzüle süzüle akar giderim
Çile denizinin görünür dibi
Alır beni yüreğimin sahibi
Geceyi süsleyen yıldızlar gibi
Ben de, bir meş'ale yakar giderim
Birgün utku için, hicran yerine
Dalmak için hülya bahçelerine
Dostların ıslanmış çehrelerine
Son defa, hasretle bakar giderim
<end>

<start>
Gecenin dudağından karanlık emiyorum
Gündüzün cesedini hicrana gömüyorum
Gözlerim parça parça, kırık aynalar gibi
Yüreğim, cehenneme dönüşen bahar gibi
Yarasa kanatları bürümüş mehtâbımı
Kör bir papağan gibi açmışım kitabımı
Okuyorum; boşluğu sömürüyor ellerim
Kurşun kurşun beynime saplanmış emellerim
Nereye gittiğimi bilmeden yürüyorum
İstikbâle bir avuç hayal götürüyorum
Yüreğim, cehenneme dönüşen bahar gibi
Gözlerim, parça parça kırık aynalar gibi
Gecenin dudağından karanlık emiyorum
Gündüzün cesedini hicrana gömüyorum
<end>

<start>
Doruktan uzattıkça mercan bakışlarını
Bazen güneşe bakan gülleri hatırlarım
Yaprakları en ücra yıldız kanatlarından
Ezgiler sağnak sağnak iner dudaklarından
Bazen fosforlu bir gemi belirir ufukta
Köpürür ülkemin siyah koylarında
Aralayıp susamış mekan bulutlarını
Doruktan uzattıkça mercan bakışlarını
Bazen bir kapı açılır rüyalarımda
Sonsuzluk çiçek tozu, dökülür avuçlarıma...
O nasıl maceraydı, o nasıl 'düşt'ü
Çevresine ihtilal kuzgunları üşüştü
Ay görünce düzenli ışıyan gözlerini
Hıçkırıklı bir mendil gökten kıyıya düştü
Öyle maktul bir esaret boşaldı ki doğudan
köleler ata bindi, sultanlar yaya düştü
Nuyageva bir gümüştü, tılsımlı bir gülüştü...
<end>

<start>
Güzel de çirkin de  bu boş dünyada
Doğarmış, büyürmüş, viran olurmuş
Sevda denen yangın meğer sonunda
Gözyaşıyla dolu hicran olurmuş
Dostluklarda biter, düşmanlıklarda
İzleri kalırmış hatıralarda
Ümitler yeşerir her ilk baharda
Sonbahar gelince, duman olurmuş
Güleri açınca gönül bağının
Zehri bal kesilir LEYLA dağının
Mevsimi geçince cilve çağının
Hayaller, yeminler yalan olurmuş
Issız köşelerde yalnız başına
Zavallı girermiş en son yaşına
Konulunca o musalla taşına
Kendi evi bile yaban olurmuş
Bir ömür gariban, mahzun, derbeder
Mezara girince bitermiş keder
İstikbale miras; RAHMETLİ peder
Klanların hepsi talan olurmuş
<end>

<start>
İnce narin kanatlı uçurtmadır kalbin
Duru yağmurlarda yıkanmış şair nefesi kokan
Bir şebnemsin ki, Şems’le buluşur güneşin bahçesinde
Yaprağına düşersin saklı kalan acıların
Mevlana’dır gözbebeklerinde ay
Döner gün boyu dalgın
Ateş olur hüznün şahdamarında
Pembe kuşkular gördüm avuçlarında akan
Saçlarını ören mahcup cihangir
Pembe mızrak taşır bakışlarında
Bilmezsin ki, seher vakti Kubbe-i Hadra’dan
Bir bumerang gibi yükselen çığlıkların
Parçalanır, hatıralarda sessiz
Bekler doğuşunu karanlıkların
Tebessümün ne kadar mumdanmış öyle
Yıldızlar çiçek kokluyor
Natürmort çizgilerinde yüzünün
Bir ter damlasında pırlantalar
Akkor bir göz oluyor ardın sıra
Şehzade yalnızlığı içindesin, elçiler
Hünkâr kırmızısı yanılgılarla gelmiş
Sürgün bir ah ve çile
Pembedir hangi rüzgâr dokunuyorsa tenin
Nasıl şuh bir ayin ki gamzelerinde renkler
Duru bir süreyyadır tenhada gölgen bile
<end>

<start>
Siyah belki aldatır içindeki beyazı
Talihin aynaları kırıyorsa,hüzündür
Sen yine anlamadın ne baharı, ne yazı
Beni cehennem kılan o esrarlı yüzündür
Sen küçük bir lalesin; avuçlarında nergis
Ben acının zehrine su katan hummalı dev
Gözlerinde isyanı damıtıyor kan ve sis
Gözlerimi yakıyor bu karayel,bu alev
Sen uzak bir nehirsin denizlere yabancı
Ben ruhumun çölüne göklerden su taşırım
Senin kalbinde kahra gülümseyen bir sancı
Ben kalbimi dağların derdiyle paylaşırım
Bilmem neyi aradım bir ömür kuşlarında
Binbir gece yürüdüm hangi muamma için
Zümrüd-ü anka uçar senin bakışlarında
Benim rüyalarımda birkaç deli güvercin
<end>

<start>
derya içre deryayı bilmeyenlere
İlkbahar
Resmini yapabilseydi parmaklarım
Karanfillerle buluşup perçemlerinde
Yitik kalbini arardı denizlerin
Yoksa o gözler masmavi çiçeklerin
Bin bir çeşidiyle damıtılmış bir nehrin
Sularını arayan yıldız mıdır göğümde
Yoksa o baygın tebessümüne
Dokundukça alevlenen
Çaresiz bir yaprak mıdır ellerim
Yaz
Bu rıhtım, bu liman, yorgun gemiler
Akkor kirpiklerinden fışkıran dalgaların
Sahillere vuran yalnızlığıdır
Parçalanan adaların uzaktan
Duyulan feryadı, çöl ağıtları
Düşürür pencereme
Ya serin bahçelerin gölgesinde
Bekleyeceğim güvercinlerle gelen
Bir deniz türküsünü
Ya da kavurunca ateş ve rüzgâr
Savuracak ötelere ruhumu
Gel ey sonbahar
Sonbahar
Eylül kıvamındadır deniz fenerleri
Sular sapsarı bulutlardan süzülür
Kâbus ve rüya
Sıradağlar gibi çöker uykuya
Hayal bir kardelen yurduysa, derya
Yıkar beklenmedik fırtınalarla
Kaptanların son duruşlarını
Göğsüme bastırdığım
Bir tayfanın ölüm fotoğrafıdır
Düşer kumsallarına acının
Her sonbaharla
Kış
Gül dondu, gönül dondu
Kıpırdayamıyor bakış ve evren
Meğer engin ufuklardan ansızın
Çıkmaz sokaklarına girmişim buzulların
Dağ yutunca kalbimi, kanımda kuşlar
Kar tufanı altında kırılan kanatların
Çıkardığı son sesi duymuşlar
Meğer köpük gölgesiymiş umutlar
Kaç ömür saklıysa içinde her anın
İnsan kendi karanlığına çekermiş
Yaşanmamış mevsimlerini sevdanın
<end>

<start>
daha dokunmadan kurudu irem
çöllere birtürlü yağamıyorum
yeni bir koşunun başlangıcında
biraz deprem sonrası
biraz şehir hülyası
bir kalp yangınından geriye kalan 
siyah gözlerine beni de götür
artık bir bu yerlere sığamıyorum
pembe uçurtmalar yolladığından beri
sarardı tiryaki menekşeleri
sonbaharın tozlu kafeslerinde 
sevgi turnalarına yakalanıyorum
turnalar gidiyor; ben kalıyorum
avareyim, asudeyim, yorgunum 
bilmiyorum neden sana vurgunum
erzurum garında, banklar üstünde
uyku tutmuyor karanlıkları
yitik düşlerimi kovalıyorum
gölgeler gidiyor; ben kalıyorum
binbir türlü kokuyorsa yaylalar
siyah gözlerine beni de götür
baharın koynundan koparıp sana
ipek bir mendille sardığım yüreğimle 
şehzade gülleri gönderiyorum
umutlar kalıyor; ben gidiyorum
bütün yalkanlileri, deniz fenerleri 
kaptanları sorgulayan
yanından geçen küheylanların
korku tufanına yakalandığını
siyah gözlerine beni de götür
güneş ülkesinden gelen yiğitler
benzeri olmayan bir dünya kursun 
cellat, ayrılığın boynunu vursun
usul usul intizarı çürüten 
bu hercai diken, bu çılgın arzu
sürüklüyor imkansız muştuların 
eşiğine gönül vadilerini
bir ağaçtan düşen yapraklar gibi
düşüyorum tanyerine 
ya topla yaralı kırlangıçları
ya da bu vefasız şarkıyı bitir
özgürlüğe giden tutsaklar gibi
siyah gözlerine beni de götür
<end>

<start>
dön kendine, gözlerimi yüzünde
vur kendini kimsesiz yolara ömrünün
eysarı gök bulutu, ey ızdırap gülşeni
zaman definesini taşı dagarcığında
yoksa aşkı bir belelı vadiye çekersin
eline geçince ruhun dizginlerini
umudunu imkansız çöllere taşır ölüm
kumların dehşetine salar gezginlerini
efsunlu bir vahanın bağrına düşer ölüm
eteği neden yaslı keremsiz kalan dağın
hangi rüzgar kuruttu duygular tarlasını
ey sarı gök bulutu, ey ızdırap gülşeni
dokundur ellerini şiirin alevine
yoksa aşk, bir köşede ansızın yakar seni
dön kendine, anlarsın; yıllar boyu çaresiz
olmak ne kadar acı karanlık bir kuyuda
birer birer kapanır güneşin perdeleri
kaybedersin bir daha dönmemek üzere geri
riyakar neş’eyi de, budala uykuyuda
<end>

<start>
Heyecan ki, bitimsiz bir fırtınaydı o gün
Sarsılıyordu zaman, ufuklar ve kardelen
Bir bekleyen var beni karanlığın kalbinde
Gidiyorum; yıldızlar mütebessim, ay derin
Efsaneler yurdunun has bahçesine sessiz
Gidiyorum; aynalar unutsun mevsimleri
Gökkuşağı olmalı gökyüzünde gözlerin
Yollar nasıl da mağrur, kıvrım kıvrım mutluluk
Her şey kayıp gidiyor altından ellerimin
Bir bekleyen var beni uzakta ve çaresiz
Dağlara bakıyorum: Duman duman ayrılık
Hava biraz bulutlu, biraz dalgın ve ayaz
Ömrüm bir muammanın avuçlarında şimdi
Düşlerim, Ankara’ya vardığımda bembeyaz
<end>

<start>
Sen geliyorsun; kuşlar geliyor bahçelerden
Papatya kokusu bir de, sen gelmeden önce
Nasıl tanıyorum bilsen geçtiğin sokakları
Biraz mahmur oluyor bakışları, fersiz, çaresiz
Ölü kelebekler görüyorum sokak köşelerinde 
Duvar diplerine bırakılmış acılar
Yorgun ihtiyarlar bir de, gençliğini arayan
Sen tüm sokaklardan geçmişsin meğer
Hangisine baktıysam rengi bembeyaz
Bir dokun bin ah işit pencereden 
Bir asker ağlıyor kenarında sessizce
Yavuklusunun adını unutmuş gözlerinde 
Ne zaman biteceğini askerliğinin
Nereye gideceğini, kim olduğunu
Aklının karıştığı mahzenlerde
Bir adam izlerine bakıyor delice
Şimdi sen geliyorsun, biliyorum
Hayallerim geliyor, umutlarım, mutluluğum
Hiçbir  şeyi görmüyor gözlerim 
Gireceğin kapıdan başka
<end>

<start>
Demek ki bir şairin
Sabrının son dervişi de öldürülmüştür
Kan sızmak üzredir harflerin arasına
Ateş birkaç damla ihanet tebessümü
Bir kuyudan su çekmeyi bekleyen
Bahçıvanın rüyasında bir kalem
Bir zambağın hercai yapraklarına
Sen vefasız bir bahar kelebeği
Sen sadakat bilmeyen yapmacık bir Leyla’sın
Diye yazmak üzredir
Demek ki bir şairin 
Ruhunun son yangını da söndürülmüştür
<end>

<start>
Varsın olmasın sabah; gün doğmasın ne çıkar
Ben zaten yitirmişim deniz fenerlerini
Bilseydi okyanusta tutuşan gemileri
Dalgalar ölür müydü bu kan rengi kumsalda
Uzun bir taraçadan bakıyor şimdi selda
Varsın bütün hıncını benden alsın yalnızlık
Gri elbette kahır getirir mâveradan
Turuncu başaklarda büyüyen her katilin
Hayatı biraz hüzün, biraz çöl ve ıssızlık
Sanki bütün çiçekler gizemli bir masalda
Tâlihin esrârını yıkıyor şimdi selda
Sorulur mu bir saray lalesine memleket
Hani, o gökyüzünün eski bulutlarından
Düşer mi birkaç damla ışık avuçlarıma
Nedense tükenmiyor bu son firâk-ı yeldâ
Sahrada bir meczûbu yakıyor şimdi selda
Varsın bir akşam vakti kurusun menekşeler
Ey fırçasında bahar biriken soylu ressam
Ey toprağa bereket bağışlayan anneler
Hani sonsuzdu ufuk, hani hayaldi mahşer
Yol da bulamazsınız bu tûfanda, bir sal da
Ruhumun burçlarına çıkıyor şimdi selda
Kum taneleri neden sevdasız ve kederli
Ve neden kasırgaya dönüyor sarmaşıklar
Nerede yâr elinden zehir içen aşıklar
Ne kâbus içindeyim; ne mutlu bir rüyada
Yakama gökkuşağı takıyor şimdi selda
Gururlu bir vadiyi süsleyen gül ve mevsim
Müzeyyen aynalarda ışıldayan her resim
Bir ankâ heybetiyle deliyor karanlığı
Renkleri büyülüyor ayışığında sesim
Bu câzibeye kul da müptelâdır, kral da
İçimde nehir nehir akıyor şimdi selda
<end>

<start>
hangi ürkek kavgada yaralandın yiğidim
seni bu şuh kafese hangi zalim el koydu
diyorsun: bir zamanlar gülşende bir bey idim
bu naylon çiçeklerin adını kim gül koydu
hayrandır bilmez misin alem dahi bir güle
içinde kızıl tüylü köstebekler ve günah
dağa çık, ovaya in, eğil de bak bir göle
çekiyor gülsüz kalan her zavallı şimdi ah
çiçeklerin dilini unuttuğun yetmedi
ipek nağmelerini gömdün karanlığına
yine de, nağmelerin intizarı bitmedi
ebedi güllerini mihman kıldı dağına
bir Latin çiçeğine aldandı bakışların
akreplere sevdalı neyin varsa dumanlı
nerede o her yanı gül kokan nakışların
nasıl bir afet ki bu, feryadın bile kanlı
sana küskün, o uçsuz bucaksız soylu vatan
batırdın hiç batmayan güneşi toprağında
oysa bir gül aşkıdır yine kalbinde yatan
yollara düş, bul O'nu yitirdiğin bağında
<end>

<start>
Sen ki, gül bahçesinde kalbimin mâhurusun
Bir de hüzzâm yerine bana nihâvendi sun
O kâbus günlerin matemi unutulsun
Gülümse de ruhumun gözyaşları kurusun
Sen ki, gül bahçesinde kalbimin mâhurusun
Bir de hüzzâm yerine bana nihâvendi sun
Sevdamızı duyunca aynalar coştu bugün
Hayalimde efsulu yüzün bir hoştu bugün
Seni gören ağaçlar, kuşlar sarhoştu bugün
Söyle niye penceren yine bomboştu bugün
Sen ki, gül bahçesinde kalbimin mâhurusun
Bir de hüzzâm yerine bana nihâvendi sun
<end>

<start>
Yıllardır göğümüzden aldı güneşi, ayı
İnsanlığın kralı İsrailli amcayı
Bilemedik; kanımız doyururmuş bu yerde
Doğmuşuz; ölüyoruz kapkaranlık evlerde
Şu küçücük kalbimiz ona düşmanmış meğer
Ey zalimler zalimi Hitler, görseydin eğer
Vahşice parçalayıp gülkurusu tenleri
Efsanevi şanına gölge düşürenleri
Merhameti hatırlar, gözüyaşlı bakardın
Kahrından bir mum gibi eriyip de akardın
Rengârenk kurşunlarla sırılsıklam olmuşuz
Ateşten bahçemizde gonca gonca solmuşuz
Aldatıp yeryüzünün bütün sakinlerini
Vahşetin zirvesine koyarak dinlerini
Saklanarak geceye, bulutlara, denize
İsrailli amcalar misket atıyor bize
Yağmur dedikleri şey meğer böyle yağarmış
Evrenin katilleri canı kanda boğarmış
Ey kuşlar nerdesiniz, nerdesiniz ey filler
Bizi yalnız bıraktı insan adlı sefiller
Tahtında hainleri oturtan bir milletin
Zincirini kırması mümkün müdür zilletin
Yiğitler nerdesiniz, ey Peygamber düşleri
Kalbimizi emiyor bir yılanın dişleri
Ey arslanlar, kartallar, ceylanlar nerdesiniz
Kesildi mi sonunda bu dünyada sesiniz
Tarzanın ihaneti ağlatıyorsa sizi
Ağlamayın; o zaten asla sevmezdi bizi
Ne masal kaldı artık ufkumuzda, ne destan
Uyanmanın vaktidir bu zavallı kâbustan
Ey hümanist muamma, ey dünya bekçileri
Konuşmasınlar diye kopardınız dilleri
Gün gelir de, aşikâr olursa tende sırlar
Bu amcalar size de kan mezarı hazırlar
Vurdular; toprak için açmışız bağrımızı
Aç ve susuz değiliz; unuttuk ağrımızı
Yüzümüz kan içinde, göğsümüz, ellerimiz
Kuş olup uçtu göğe masum hayallerimiz
Biz alevler şehrinin ağlaşan çocukları
Filistin’in ölümü paylaşan çocukları
<end>

<start>
ağlamak, uyanmaktır ateşe baş koyarak
ağlamak, çeşmeleri yaşamaktır yeniden
hayalin toprağında ölümü koklayarak
ağlamak, bir umuda başlamaktır yeniden
içimde mutluluğun kökleri buharlaşır
dağlara tülbent olur kalbimin suskunluğu
bir yanımda, gülümden ayrılanlar ağlaşır
bir yanımda gülümü hatırlatan bir kuğu
ıslanan her kirpiğim gözlerimde eriyor
hıçkırık, bir yıldızın kaymasıdır içimde
O'nsuz tebessüm bile bana zehir veriyor
evime dönüyorum hergün başka biçimde
ağlamak, bulutların içini dökmesidir
kuruyan yarasından sızıyor elemlerin
ağlamak, bir yiğidin dizüstü çökmesidir
ağlasa da, yüreği ağlamaz zalimlerin
<end>

<start>
Kendisine
Sen ey şehrin yerlisi, cesur, kararlı mühür
Sen ey inatçi kıskanç, alçak gönüllü ve hür
Karanlık geceleri korkutsa da günahım
Kızlar Kayası gibi dikilip kaldı âhım
Sefere çıkanların tatlı rüyâsı mısın
Rûhumun cellâdı mı, yoksa hülyâsı mısın
Konuşursun, sözlerin dâre çeker canımı
Susarsın, çâresizlik büyütür isyânımı
Siyaha boyanınca, kanatlanır mı yürek
Hangi harfin başını beliyor şimdi melek
Kasîde, hangi şehrin âşiyânında güzel
Bulutlu havalarda parlayan aydır gazel
Yine mest, yine sarhoş bahçendeki mumyalar
Canlanıyor taşların kalbinde sardunyalar
Fildişinden heykel mi taşıyorsun elinde
Yine bir raksın mumu yanıyor gözlerinde
En hâkî denizini verdim sana ömrümün
Dilediğince yıkan sularında gönlümün
Sürmek mi istiyorsun masal arabasını
Getireyim kapına devlerin en hasını
Ölümsüz meyvesini sundum hayal bağının
Dehâsında bulmuşum seni yalnızlığımın
Celî bir kavis miydin, sokuldun yüreğime
Hattı hümayununla sultan oldun evime
Hendeseyi titretir endâmın ley-ü nehâr
Bu aşkı destan gibi yazıyor fırtınalar
Yüzündeki çizgiler kûfî midir sülüs mü
Aradığın define İrem mi Endülüs mü
Sen ey yardım sevenim, ruhumu derde saldın
Yalnızlığım ağlarken gülenim, nerde kaldın
Azimli bir yüreğin yorgun kimyasın da mı
Sevda denklemlerinin memnû dünyasında mı
Her pazartesi âhım kapında helâk olur
Her Cuma karanlığın kuşları leylâk olur
Kâşifin benim gülüm, görmediğin yine ben
Bilseydin sana benden bakanı görünmeden
Anlardın; her macera tende rü’yet gibidir
Oysa sende gördüğüm, sana gurbet gibidir
Utangaç bir merhamet saklıyorsun sesinde
Sahraya dönüyorum baharın ötesinde
Gizlice bir nikahtır o arzuhal, o kâmet
Sensizlik, yollarımda bir değil, bin kıyamet
Bu tebessüm rüya mı, bu istifham uğru mu
Âh bir çoğaltabilsem yüreğinde ruhumu
Bilmezsin ayrılığın ağı kokan dilini
Hâtıra bırak bana oyalı mendilini
Ege uygarlığı çağrıştıran tarihin
Asya’nın bağrı kadar muammalı ve derin
Arı sütü damlarken kaygan kirpiklerinden
Görünmez bir mürekkep akar iliklerinden
Yüreğin, âh yüreğin bir hüzün lâlesi mi
Masallar ülkesinde Zengibar kalesi mi
Kapısına bir türlü varamadım, a gülüm
Hudutlarında bile duramadım, a gülüm
İpeğimi elimden aldı pusathâneler
Bulamaz kaybedilen nûn’u rasathaneler
Hummalı bir kovanda bal yapan arı mısın
Hayatımın ansızın kopan damarı mısın
Paslandı buzdağları ortasında çeliğim
Gözlerinden hatıra kaldı kekemeliğim
Kervanında kaybolan bir bezirgân gibiyim
Kaktüslerin diline düşen figân gibiyim
Her köşede bir meddâh anlatıyor âhımı
Bilmiyor, kirpiğinden almışım siyahımı
Uğrunda, kralların bahtı solsaydı, gülüm
Amerika, yolunda kurban olsaydı, gülüm
Bir Kafkas figüründe bulurdum son izini
Efeler diyârına çevirirdim yüzünü
Eşkıyâ vurgunudur seni benden ayırmak
Çalıkuşunu yakan bir rüyayı haykırmak
Gölgelere gecenin künhünü hatırlatır
Ayrılıklar bazen de gölgeleri ağlatır
Sükûnla savaşıyor hislerim kıyasıya
Sevdiğini bilirim uykuyu doyasıya
Süslenmek istiyorsan, ruhumu boynuna tak
Bu firûze özgürlük yalnız senin olacak
Bastığın her hücremde otuz sekiz çizgi var
Baktığım her duruşun muammalı bir duvar
Suskunluğun taş gibi, gülüşün berrak değil
Neden vivien kokar baharın, leylâk değil
Gözlerin bir zamanlar toprağın sahibiydi
Bakışların bir tutam gül yaprağı gibiydi
İnsanlar kıvranırken ejderlerin ağında
Ceylan gibi yürürdün bir hayal sokağında
Yine de, yokluğumun em şüpheli çağıydın
Tenhâlarda ağlayan bir okul kaçağıydın
Karanlık korkutamaz gülüm seni, vururum
Kâtil yüzlü cinlerin karşısında dururum
Yeter ki, o nâzenîn kalbin emir buyursun
Kâinat yıkılsa da yüreğimde uyursun
<end>

<start>
gözlerinin renginden almılşsa ahengini
ruhum nasıl unutur gözlerinin rengini
uzaktan bakıyorun O'na hep yeşil yeşil
bu vehimli muamma parlıyor ışıl ışıl
yanıyar nağmelerin bedevî kanatları
şahlandı obamızın doludizgin atları
bir kum saatindeyim, yimne tuttu kan beni
çile bülbülüm çile feryadyla ân beni
binlerce ok ağlıyor kırdığımız yay için
yıldızlar dökülüyor tutulan her ay için
bu kuzgun vadisinde yanelim korkuları
Dede'den dinleyelim en güzel şarkıları
musıkî bahçesidir tende lisan-ı fıtrî
asîl bahçıvanıdır o hanede, o Itrî
endamını tasvire gücü yetmez tarifin
kuşları uçuşuyor gökte Hacı Arif'in
kumlara gömülmeden kervan, gönül çağında
telâfisiimkânsız nağmeler tuzağında
akmasın yüzümüze kötürümler pınarı
devirdik, o devrilmez zannedilen çınarı
yeşil yeşil bakamaz, kırmızıdır gözlerim
öteye varsam bile, O'nu yine özlerim
dinlediği şarkılar, arayıp bulun beni
gülümün gözlerinde şehzâde kılın beni
<end>

<start>
yanıma alarak incinen tabutları
duyguların mıknatıslı şehrini
cam renkli cenazeleri
paslanan çekiçleri
gitmeliyim buralardan seninle
giderken buralardan seninle
yanımda hüzün olmalı
ocağımda işaret biriktiren ellerin
bir de yüzün olmalı
tabut bir elbise gibi üstümde
dökerken anlamsız kuşkularını
sunacak ağrıyan hücrelerime
mıknatıslı şehir muştularını
cam renkli cenazelerden
yüreğim bir orduyu diriltirken yeniden
arlıksız okşayıp paslanan çekiçleri
birer birer dikeceğim bahçeme
masalarda kalan, kutsanan çiçekleri
ağlamaklı gülmekte
lezzetini yitirmiş kuru ekmekte
ihanete uğrayan bir yürekte
gideceğim buralardan seninle
şarap kahrından yıllanabilir
aceze fotoğraflarda büyüyen
yangın küllenebilir
asil bir soy kütüğü taşıyan akreplerin
katlettiği kelebekler
mercan dudaklarda dillenebilir
şarkıları artık duyamıyorum
kırılan yayın yerine
hilal kaşlarını koyamıyorum
öyle tutkunum ki denizlere
uzaktan bakmaya kıyamıyorum
yıkarak köprüleri, yakarak gemileri
mütavazı ellerin, kınalı gözlerinle
ardımdan ağlatarak kabartma resimleri
gideceğim buralardan seninle
<end>

<start>
Yoksa dönmeyecek mi yüzünü bana güneş
O eflâtun şarkılar çalacak mı yeniden
Meğer dil en belalı gecesiymiş ömrümün
Ne kadar da güçsüzmüş bir sultan kölesinden
Ah, o özel anları öldüren kelimeler
Atabilseydim sizi lügatimden, atardım
Köleyi sultan kılıp evrenin son tahtına
Kendimi köle gibi kervanlara satardım
Bağışla beni rüyam, çölümdeki son deniz
Bağışla allı turnam, dağ başındaki duman
Masum bir dalgınlığın infilâkıyla şimdi
Gel de gör; yıkılıyor üzerime asuman
Yalnız ay ışığında görüyorum kalbimi
Huzurunda bir mahkûm gibi eğiliyorum
Bir şey var ıstırapla beni alnımdan öpen
İki ufuk arası bir şey var, biliyorum
İşte, senin yüzünle donattım karanlığı
Başkası kül, bahçesi, ötesi, tarihi kül
Senin bakışlarında gülümsüyor yıldızlar
Onlara gizlendiysen avuçlarıma dökül
Geriye mi atacak adımlarını yollar
Nasıl mutludur şimdi gözyaşı, korku, elem
Sana sultanlığımın ölümsüz fermanıdır
Ellerimden tutuver, bağışla beni kölem
<end>

<start>
Yıllardır yütürdüğüm güneşi arıyorum
Hüznümü kolarımla sımsıkı sarıyorum
Sanki dev bir kasırga emiyor yüreğimi
Yoksa bu derin acı ruhumun gömleğimi
Bu hayal,bu pelerin giyen esrarlı kadın
Uçan kelebeği mi,dudağımda feryadın
Kah görünüp kaybolan, kah konan pencereme
Kah demir yumruk gibi sıkışan hançerime
<end>

<start>
Ey hüznün ötesinden içime bakan melal
Ahuların seni kıskandığını
Kalbime fısıldarken rüzgarın dudakları
Yüreğine tutunmak istiyorum sessizce
Esrik bakışlarını ayırma gözlerimden
Şafak hatıraların kanadında gizlidir
Tanyeri bir çocuğun avuçlarında
Ey ömrümü bir bahtın ucunda yakan melal
Ruhumu bir gül gibi ellerine bırakıp
Zambakların sırrına yürüyorum sessizce
Esrik bakışlarını ayırma gözlerimden
Ey damar damar öfke, pıhtı pıhtı kan melal
Nerede, karanlığa hükmettiğimiz günler
Neden böyle vurgunuz ateş dilberlerine
Erdem çiçek özüdür, yıldızlardan süzülür
Pembe bir yanılgıdır hayatı büyülemek
Yabancı doruklara uzatma ellerini
Esrik bakışlarını ayırma gözlerimden
Ey gönlünü bir damla suya bırakan melal
Yenilgi doldurulmuş diye bardağımıza
Prangaya vurmalı mıydık geçmişimizi
Zamanın yılgınlığı gömülmeden toprağa
Ruhumu bir sır gibi mehtabına gizleyip
Eski umutlarıma dönüyorum sessizce
Esrik bakışlarını ayırma gözlerimden
Terkediyorum uykuda gülümseyen kuşları
Şehrayin siliniyor ufkumdan; gün dönüyor
Ey dünyama ırmaklar misali akan melal
Yakındır, gökyüzünde açması çiçeklerin
Kaktüslerin bahara erişmesi yakındır
Ayırma gözlerimden esrik bakışlarını
Esrik bakışlarını ayırma gözlerimden
Ey hüznün ötesinden içime bakan melal
Ey ömrümü bir bahtın ucunda yakan melal
Ey damar damar öfke, pıhtı pıhtı kan melal
Ey gönlünü bir damla suya bırakan melal
Ey dünyama ırmaklar misali akan melal
Esrik bakışlarını ayırma gözlerimden
<end>

<start>
Yanılgıya çeker dağları bile
bu yol acıları, kul acıları
mehtabın kahrıyla çürür bedenim
damıtır içimi çöl acıları
keskin bir muamma şarabıdır bu
yinede, günahkar karanlığımda
cennet kokan bir mehtabı özlerim
oysa umutların serabıdır bu
minyatür bir kalbe sığar mı benim
denizleri tutuşturan gözlerim
<end>

<start>
Korkunun parmakları uzandı boğazıma
Parçalandı bir anda ruhumun yelkenleri
Son mutluluk sesleri inince kulağıma
Kapladı her tarafı sessizlik dikenleri
Dört mevsimi bir arada yaşadım ve ürperdim
Oynadım bu çileli oyunda son rolümü
Her adımda bir korkunç âkibeti bekledim
Her adımda seyrettim yeniden öldüğümü
Çaresiz, duyulmaya başladı vuruşları
Gözlerimin önüne serilince yüreğim
Kanatlandı semaya sessizliğin kuşları
Anladım; sessizliğe ben de gömüleceğim
<end>

<start>
Bulutları versem, yağmurlar kadar
İçten ve dokunaklı yağarak yollarıma
Uyandırır mısın çığlıklarımı
Ufukları versem, gecenin surlarından
Süzer misin saçlarıma güneşi
Bir kardelen rüzgârıdır gözlerin
Dinlen ve dupduru bir denizle gel
Muhayyel gemilerin açılsın sonsuzluğa
Uyu sessizliğinde firak türkülerinin
Sana Kehkeşanları, yıldızların sesini
Meleklerin gölgelerini versem
Taşır mısın çöllerine sevdanın
Yaprağınsam, çiçeğimsin her bahar
Toprağınsam, suyumsun
Senden uzak kalmanın depremidir karanlık
Bütün tozlu kapılar kapansın düşlerinde
Hüznümün katran sızan perçemidir karanlık
İste, vereyim kudret narını köklerimden
Issızlığa dayamış omzumu, bekliyorum
İste, alayım suskun alevini derinden
<end>

<start>
şehzade nûn aşkıyla ağlıyormuş intizâr
rebâbın renklerinde uşşâkın isyanı var
vuslat inkılabıyla uyandırdı ruhu râst
ismin âhımla açar, nigâhımla şarkılar
sabâda kâküllenen ocak esrârı yıkar
çiçeklenir lâcivert ismin, ummana çıkar
çoğalır umman ile letâfet çeşmeleri
yeşerince erguvan, onurum kabre sızar
tedâiler üzgünse, oyada lâledir kalp
üslûp aynada gezer; titrer neyde ıztırap
ıtrî nevâda tambur, gül atar üstümüze
karargâhında leylak olunca ümmî türâp
hüzzâmla kanatlanır ümîdimin elleri
lekesiz pervâneler yıkar ihtilâlleri
âhımla açar ismin; yanar puslu lâmbalar
ebedî ülfetimi kuşanır hayalleri
<end>

<start>
Hayat dağ gibi, inan ki
Doğar doğmaz bunalırsın
Yaşamak kolay mı sanki
Kuruda, yaşta kalırsın
Yanlızlık var, üzülmek var
Çaresizlik, ezilmek var
Zaman bir çeşmedir; bahar
Süzülür, kışta kalırsın
Karanlıktır sağın, solun
Zayıfsan, bükülür kolun
Bazen düze çıkar yolun
Bazen yokuşta kalırsın
Gülersin mutluymuş gibi
Hakikati bulmuş gibi
Hep zavallı bir kuş gibi
Büzülür, taşta kalırsın
Aldanırsın insanlara
Dalarsın derin sulara
Yenilirsin korkulara
Siste, ateşte kalırsın
Ömrün düzeni bozulur
Dostların hepsi kaybolur
Aynalara düşman olur
Devr-i geçmiş'te kalırsın
Hiç eksilmez ah ü zarın
Seninledir intizarın
Serüven biter, mezarın
Kazılır; düşte kalırsın
Kaderin önünde eğil
Doğmamak elinde değil
Gözlerinin yaşını sil
Hayattan zevk de alırsın
<end>

<start>
Uzak mı durmak ister bir vadiden bir nehir
Bir kalbin yatağında birikse de kan ve kum
Unutulmuş bir ândır kitabında yokluğum
Bir derun muamması kırk gözeli ıstırap
Ufukları sessizce terk eden gölgelerin
İhanet librettosu, Batı kokan bir mendil
Damla damla büyüyen zehir yüklü karnaval
Çarmıha gerilen aşk çatlatırken geceyi
Bellini toprağında su perisi bir hayal
Aldanırsa sim ü zer endamına bir kızın
Bir vahim operada kuşlar ölür ansızın
Titreyişler, soprano, haykırış nöbetleri
Son gösterisidir şark bülbülünün kafeste
Papağanlar uçuşur parçalanan her seste
Tutkular gülzarını kuşatmıştır ısırgan
Hıyaban kırmızıdır şimdi, dağ başı duman
Tenor bir yalnızlığın ardında uyuyanlar
Sustururlar binlerce yılın rüyalarını
Oyalan bağ bozumu bekleyen son bahçıvan
Bu bir mahrem buluşma, bu bir cellât düğünü
Kapısını açarken melodiler kederin
Kim bilir, operada kuşların öldüğünü
<end>

<start>
siyah benim, beyaz O, bu sevda gökmavisi
ama bir tutsaklığın kitabıdır açtığım
önümde umutların ışıldayan kavisi
ardımda uğursuzluk zindanıdır kaçtığım
siyah, korkunun bile kaybolduğu derinlik
renkler can çekişiyor yörüngesinde, şaşkın
ateşin gölgesinde bulunur mu serinlik
kalır mı, bilinmeyen yerde hülyâsı aşkın
beyaz ki, içimizde sonsuzluğun rengidir
bembeyaz pırıltılar taşır ebemkuşağı
hayat ki, doğrularla uğruların cengidir
dökülür karanlığa sevenlerin başağı
gökmavisi, kimbilir, belki yurdumuz olur
sırların çözüldüğü fısıltıyı duyarız
artık acı çekmemek bile dedimiz olur
onu da, sonsuzluğun hatırası sayarız
heyhât! ..zeytin dalında saplandı sîneme ok
saçlarımın akında vuruldu kelebekler
içimde gözlerinden kalan bir ân bile yok
gülümden bir hatıra verin, sevdiği renkler
<end>

<start>
Yüzüme bir an için sevda ile baksaydın,
Bahçende bir çırada benim için yaksaydın! 
Kırılırdı acılar heykelinin kafesi,
Küflenirdi günahkar terazinin kefesi.
Lakin benim yerimde esaret gördün gülüm,
Önce azad eyledin sonra öldürdün gülüm! 
Güneş bir damla kandı o gün battığı yerde,
Yaralandım kalbinin beni attığı yerde.
Oysa kin tufanında gemiye aldım onu.
Taşlar bile duymalı çiçeğim olduğunu.
Layık mı bildin beni sensizlik ağusuna,
Lav dökmek reva mıdır bir kuşun yuvasına? 
Dünyayı omuzlayan yiğidi küçümsedin,
Onun hüzünlendiği her ana gülümsedin.
İhmale uğradığım dokunmuyor mu sana? 
Bin defa kırdığını bir defa anlasana.
Neden dinlemiyorsun bu yorgun akıncıyı? 
Ah bir çekebilseydin içimde ki sancıyı; 
Duran herşey dönerdi,dönen herşey dururdu,
Gökkuşağı bekleyen bulutlar kururdu...
Ak bilekli küheylan vurulurdu içinde,
Bir kahır iskelesi kurulurdu içinde.
Heyhat,sustu musiki,gitti kırkikindiler! 
Yine de bu intizar burada bitmeyecek,
Güneşi arayanlar geceye gitmeyecek...
Bulduğun köşelerde istersen diz kurşuna; 
Açtığın her kapıdan çıkacağım karşına...
<end>

<start>
Uzak dur, uzak duran çiçeğin kokusundan
Uzak dur başka yöne süzülüp giden sudan
Uzak dur; karanlığın başını bekleyen kuş
Uzak dur ki, bakarsın tam göğsünde vurulmuş
Uzak dur; bir bahar ki, yoluna diken döker
Uzak dur; gökkuşağı göğüne perde çeker
Uzak dur rahminde küf taşıyan analardan
Uzak dur gölgesini görmeyen aynalardan
Uzak dur beyazından mahrum bırakan canın
Uzak dur sırlarına gülümseyen fincanın
Uzak dur güle katran damlatan aşk kirinden
Uzak dur ihtirasın kurt kanı şiirinden
Çemenzârı inciten her belâdan uzak dur
İçindeki bin yüzlü Kerbelâ’dan uzak dur
<end>

<start>
bu gelen kainatın en nadide çiçeği
saplanır delikanlı yüreğine absızın
diken yüzlü atlılar takılar da peşine
mor gülüşlü harami çıkar dağlar başına
önünde hafif kumral perdeler dalgalanır
ona düşen kırmızı elmaların çürüğü
yüreğini umutla koyar sabır taşına
mor gülüşlü harami çıkar dağlar başına
<end>

<start>
Görmeden bakıp da bir yabancıya
Hani hiç duymadan dinlemişizdir
Mutluluk katarak bin bir acıya
Tebessüm ederken inlemişizdir
Hani aldatmıştır bizi bir resim
Ardında gizemin son adımları
Aklımızda kalan ıssız bir isim
İzi kar beyazı, yolları sarı
Geliyorum derken uzağa gider
Susarken ağlatır kelimeleri
Buluştuğu anda bizi terk eder
Bir avuç ateşle doludur yeri
Gecenin kalbine koyar gündüzü 
Başlarken ağına düşeriz sonun
Söndükçe tutuşan yangındır yüzü
Bir damla melâldir varlığı onun
<end>

<start>
Hani paylaşacaktın benimle
Hani deniz en derin yurdumuz olacaktı
Hani konsun diyordun kalbimize martılar
Hani avuçlarımız yağmurla dolacaktı
Hani kartallar gibi kanatlanıp doruğa
Hani bölüşecektik mevsimleri
Neden yine bin parça eyledin resimleri
Hani gök, nerde ufuk, neden sustu dalgalar
Ayaklarımda yine bu zalim prangalar...
<end>

<start>
Bin bir gece kuşları nefesinde yanıyor
İnciler diziyorum; nazlanıyor kirpikler
Şiir ateştir; dilin damarları kanıyor
Kapattığın kapılar ardında üveyikler
Saçlarından süzülen sularda yıkanıyor
Umarsız serzenişler bahçesinde yaşamak
Ölmektir; yürü şimdi, çölde seraba sığın
Zifiri karanlıkta cam yeşili ve mağrur
Bir nehir, kıyısında ağlıyor yalnızlığın
Kimse bilmez ki ölüm hangi tenhâda durur
Kalbimden aldığın gün sonsuz saltanatını
Sana vedâ taşından bir saray kuracağım
Buhurdan tepelerde arayacak tahtını
Başımı yokluğunun mührüne vuracağım
Ayaklarına serdim delilik sanatını
Neden yine habersiz bakıyor karşımda yer
Dikenli mektuplara damlıyor sanki sesin
Belli ki, hicretimi bekliyor şimdi gökler
Hangi kafesin mahkûmudur, bilmeyeceksin
Kapattığın kapılar ardında üveyikler
<end>

<start>
Yüzün sanki dolunay; yüreğimde mi, nedir? 
Ellerin çizgi çizgi belleğimde mi, nedir? 
Varlığın yedi iklim sunuyor coğrafyama
Yokluğun diken diken kimliğimde mi, nedir? 
Bir özlem fırtınası savuruyorsa beni
Çölleri hatırlamamak dileğimde mi, nedir? 
Hayalin bir tereddüt, yapışıyor yakama
Sna alışkın olmak iliğimde mi, nedir? 
Eflatun kıvılcımlar düşürdün yollarıma
Her kıvrım bir umut, günlüğümde mi, nedir? 
Bir sürgün potasında damla damla eriyen
Yalnız bedenim değil, benliğim de mi, nedir? 
Saçları dağılıyor denizin sevda için
Açan nergisim, öten kekliğim de mi, nedir? 
Her bakışın ruhuma dokunan bir iğnedir
Mıknatıslı gözlerin, bilirim, şahanedir
Tutkusu yumak yumak sarıyor benliğimi
Bana gülüşün lazım; gözlerin bahanedir.
<end>

<start>
ağlama, sonsuzluğun kapısıdır bu taşlar
ağlama ki, onlarda feryât etmeye başlar
neden toprak olduktan sonra geldin yanıma
bir ömür nerde idin od düşerken canıma
mâdem acı çekmemi istemiyordun gülüm
neden yandığım halde, acı çekiyor külüm
mahrumun olsam bile, ağlama, kabrimde ben
dayanamam kederlenmene, kahrına rağmen
eyvah, sende solmuşsun istilâ kıskacında
sonbahar rüzgarları sevişiyor saçında
gözlerinde, kırılgan tebessümü akşamın
nerde, esirgediğin o mağrur ihtişamın
dünya mı sarsılıyor, yoksa titriyor musun
ben sana tiryakiyim hâlâ, biliyor musun
toprağımda tütüyor hayalin, buhur gibi
her gece bekliyorum gelmeni, sahur gibi
komşularım soruyor: Kimdir bu nazlı sultan? 
adını anacağım ânda ağarıyor tan
sen güneşe bakarken, uykuya dalıyorum
haberini her yani gelenden alıyorum
bu hayal hakikatin özüdür, rüya değil
sûretimi görürsün, mezarıma bir eğil
okursun kitâbemde vardığım son durağı
bulursun başucumda gülümseyen burağı
'Hû' sesini fısıldar kulağına taşlarım
ruhuna kâfur gibi yayılır gözyaşlarım
<end>

<start>
böylemi olacaktı türkülerin son hâli
ezgilerden sorulur küfürlerin vebâli
ayna kırıldı; hisret divanında gül soldu
papatya uçarı bir zakkum oldu
kuğu gölün en susuz noktasında boğuldu
ivedî bir kavgadır tenhâ da ömür
direniyorum
direniyorum ki, aşk yenilmesin
zenginlere, cinayet erbâbına
böyle mi olacaktı mutluluğun son hâli
kahkahadan sorulur hıçkırığın vebâli
bir milat öncesi kalıntı gibi
zulme açılıyor gizli kapılar
sanki bütün yüzler çalıntı gibi
çocuklarda bile kan kokusu var
hayat bir dramdan alıntı gibi
tabut kırılıyor; ağlıyor mezar
aşk elden gidiyor; durmamalıyım
yosunlu hayaller kurmamalıyım
ölümün ardına düşüp gün boyu
kırmızı camlara vurmamalıyım
böyle mi olacaktı değirmenin son hâli
bereketten sorulur kuraklğın vebâli
güya bütün umutlar ülkeme dolacaktı
güya ülkem göklerin yolunu bulacaktı
neden hafif tartıyor yüregimi terâzi
intizarın mavi dengelerini
yıkıyor sonunda leylâ
direnmeliyim
direnmeliyim ki, aşk yenilmesin
yoksullara, kürek mahmumlarına
<end>

<start>
Nur yüzlü tebessümler bırakıp da yurduma
Bazen rüzgâr olursun burçlarında gecenin
Öteyi omuzlayıp gelir bazen de rüzgâr
Başımdaki dumanı dağıtır gözlerinle
Züleyha’yı Yusuf’a götürürken atlılar
Bak işte, tohum şimdi rüyada, derindedir
Bir dua mahşerinin sonsuz mihverindedir 
Avucundan taşıyor kevser dolu bir sebil
Merhamet ki, o leylî saçlarında uyuyan
Son derin aynasıdır tenhayı bilenlerin
Yüreğimde ay gizli, sinemde bir karanfil
Bense yine bir nehir, şeb-i yelda ve mahrum
Bazen de bir cellâdın simsiyah ellerinde
Eski bir bahçıvanın korkularına mahkûm
Bak işte, bir gözyaşı damlası, boynu bükük
Bir ayna sırlarını döküyor toprağına
Kendi karanlığına gömülüyor sönen mum
Bak işte, uyandırdı gelişin ağaçları
Her yaprakta o mahzun düşlerimin oyası
Özsuyunda sen varsın çiçeklerin; her düşte
Kapılar, pencereler sana vurgun, bak işte
Sus ve yürü; ruhumun sarayıdır otağın
Gizli bir şehzadenin sırrında kaybol ve sus
Bilsen ki, sultanlığın, tahtındadır bu çağın
Hüzün ki, ne girift bir dünyadır sana mahsus
Bak yine ayağına kapandı köleler; sus
Doğunun o efsunlu harabelerinde mi
Kayıp cennetlerini aradın da mevsimin
Ki her gece yıldızlar saatleri kırdılar 
Akrebini zincire vurup sonbaharında
Yelkovandan kederin hesabını sordular
Sen şimdi ne kadar da Züleyha’sın ki öyle
Beyaz bir gül taşırsın avuçlarında her an
Rüyalarında bile senin için ağlayan 
Parmağının ucunda bir Yusuf görüyorsun
Öteden sıradağlar geliyor sevda ile
Denizler senindir al; umudu denizlerin
Körpe bir nergis olup düşünce eşiğine
Ruhumun kumruları, kardelenleri, senin
Sustuğunda, kelime yangını, cümle kışı
Konuş; suyu ısınsın buz tutan çeşmelerin
Durduğunda duraklar mutlu; yollar çaresiz
Yürü; ayak bastığın kara parçalarında
Irmaklar gökyüzüne akıyor ardınsıra
Kımıldayan yokuşta, uğuldayan inişte
Yolcular izlerini soruyorlar, bak işte
Bozkırdaki sureti kayboldu bir çobanın
Bir vadiye akmanın eşiğindedir zaman
Bir ney bulup üflesem gözlerine bakarak
Kamış kül, ses kıvılcım, boşlukta bir yanardağ
Anlayamıyor muyum kirpiğinde bulutlar
Avare kuşlar gibi benim göğümü arar
Yalnızlığı gül kokan benim bahçelerimde
Rengârenk bir kelebek oluyor bakışların
Anlayamıyor muyum, en gizemli şarkılar
Dudakların ruhuma dokunduğunda çalar
Gece aydınlığında bir devin kalbindesin
Bir hayalden kalan her muamması ömrümün
Senin duygularında çözülüyor ansızın
Yüzünle buluşuyor yüzümün çizgileri
Yankısını sesinde arıyor çığlıklarım
İçimde kum saati, ne ileri, ne geri
Bulunur belki bir gün bir şehirde bir sokak
Bir ev, sessiz bir oda, her köşesinde bahar
Öyle mağrur ki zaman yeniden doğmak için
Bir kadın bir cihangir istiyor kaderinden
Bir adam, kucağında güneş, ay ve yıldızlar
Kâinatın o sonsuz, o esrarlı yerinde
Bak işte, tarihini arıyor ellerinde
<end>

<start>
Ne kadar da güzelmiş akşamleyin ağlamak
Her gözyaşı damlası bir rüya çeşmesidir
Böylesine içten mi bakarmış insana gök
Bulutları karadır unutulmuş bir tenin
Toprak desen, rengârenk bir yalnızlık, bin umut
Hıçkırmak, en vefakâr çiçeğin yaprağında
Bulmakmış o efsunlu yıldızını gecenin
Kırmızı önce bahar, sonra tahtında ömrün
Saba Melikesi’nin kıskandığı bir hayal
Kızılay’da kuşların bembeyaz kanatları
Karanlık dağıtmasın diye efkârımızı
İnletir Kocatepe önünde o kırılgan
Son koşuyu bekleyen doludizgin atları
Alevdir, Ankara’dan ayrılırken kırmızı
<end>

<start>
Ellerin son gemiden artakalan bir hüzün
Bir vadiyi çoğaltan saf suyu sessizliğin
Erimeyi bir kalbin potasında öğrenmiş
Bir gecenin nabzında damlamıştır yerlere
Belki son meddücezir vaktidir denizlerin
O hangi aynalardan çıkıp gelmiş ansızın
Sen hangi dağ başında bırakmışsın ruhunu
Şimdi yalnızlık için kan döküyor gözlerin
Artık duymuyor seni fırtınalar, bulutlar
Sözlerin bin bir çeşit alevlerle yanıyor
Sen O’nda unutulan resimlerin matemi
O sende her çiçeğin yüzüyle uyanıyor
Uzak beyaz bir hayal tutuyor ellerini
Irmağı yatağından ayırdıysa karanlık
Su şimdi kahra giden yolların ayrımıdır
Bir tohum gülümsüyor; kökleri yüreğinde
Bir tohum ki, bahçenin en nazlı kıvrımıdır
Bir tohum, dallarında asılı kirpiklerin
Bir tohum, gövdesine gözbebeğin gömülü
Bir tohum, kabuğunda gül baharı taşıyor 
Bir tohum, ardı sıra sefiller ağlaşıyor
İstenmeyen birisin şimdi doruklar kadar
Oyuncak bekleyip dur yetim çocuklar gibi 
Bilmiyor ki, senin de görünmez bir günün var
Uzak beyaz bir hayal tutuyor ellerini
<end>

<start>
Benim değil o eski ateş semazenleri
Şimdi viraneleri ağlatıyor tenleri
Dalgın ırmaklarını kuruttum acıların
Rengi değişti sevda ikliminin, suların
Geçmişini arayan o divane köprüler
Akşamın kollarında yıkıldı birer birer
Yağmuru anlamayan bulutlar benim değil
Günbatımına mahkûm umutlar benim değil
Âşikâr olmuş meğer tende can, canda cânan
Bende yanan nûrudur, nûrumdur onda yanan
Şimdi doruklardayım, ne yoksulum, ne yetim
Şu incecik kalbimdir varlığına hüccetim
Nice serv-i kâmet ki, kuru bir yaprak imiş
Meğer ruhum savrulan bir avuç toprak imiş
Benim değil o hülya, hânende, siyah ışık
Benim değil o saray, şehriyâr, o karmaşık
Ölümü gezginlere bağışlayan şahmaran
Benim değil o sahra, fırtınalar, kum ve kan
Aklı bile çaresiz koyan mağrur pençeli
Benim değil o mühür sevdalısı, o deli
Perdeler indi zaman perisinin yüzüne
Gecesini bağladım ağlayan gündüzüne
Duymadığım seslerle uçuyor şimdi kuşlar
Ellerimden tutuyor sıra dağlar ve taşlar
Son bir titreyiş kaldı karanlıkta, uyanmak
Kül olmadan vuslatın kapısına dayanmak
Belki bir yol bulunur kırılan aynalarda
Bahçıvan handân olur bu ebedî baharda
Dumanlı ayinleri bitti evin, sokağın
Geldiğini söylüyor hayat yeni bir çağın 
Yeni bir sonsuzluğa açılan pencereler
Söyleyin, o mihrimah muammadan ne haber
Ey eski çığlıklarım ne haber, nerdesiniz
Şimdi yalnızlığa mı gömülüyor sesiniz
Yıkıldı zindanlarım, dehlizlerim, mahzenim
Güllerim son yangında açıyor şimdi benim
Son yangın, kâinatın her yerinden duyulan
Son yangın, ceylanların gözlerinden yayılan
Son yangın kâh bembeyaz, kâh kırmızı bir rüya
Son yangın gölgesini bırakıyor uykuya
Söz, incinin mercanla buluştuğu derinlik
Yürek bir tahtırevan, sessizlik ve serinlik
Kalem son limanıdır deniz fenerlerinin
Nilüferler büyümüş içinde her birinin
Ben Nuh’un gemisiyim; o bir tufan güneşi
İki meftûn pervane ağlatıyor dervişi
Hayal, melekler kadar ıraktadır ve yakın
Zülüfleri tutuştu bu yangında firâkın
Bu yangın dokunuyor derine, hep derine
Bu yangında yürüyor yolcular kaderine
Öğün ey aşk masalı okuyan tarih, öğün
Salıncaklarında ay benimdir şimdi göğün
Benimdir arzdan arşa tebessümle yükselen 
O terennüm, o dua, yed-i beyzâdan gelen
Rüzgâr benim, ölümsüz karanfiller benimdir
O esrarlı ülkeler, nazlı iller benimdir
Küheylan alev alev bir menzîle koşuyor
Bu son yangını şimdi kâinat konuşuyor
<end>

<start>
sen dorukta vurulan kartalların şahısın
sen henüz yaşanmamış dramların ahısın
yangınları sırtıda taşıdın ömür boyu
bir mezarlık evine kilitledin korkuyu
yollarına dikilen ısırganlar kinlidir
yuvanda bıraktığın padişah temkinlidir
parçalanan bir dünya ortasında kalmışsın
şimşeklerin ardında düşlerini bulmuşsun
mühürlü gölgeleri çekiyorsun derine
çâresiz bir can gibi yanmışsın kaderine
oysa titrameliydi uçuşunla mavi gök
yeter, yüreğindeki alevleri yere dök
sen, dağlara uçmayı öğreten bir kartalsın
bırak da bu güneş avuçlarında kalsın
yeni bir vuslat için kırıldıysa saatin
Haccâc-ı Zâlim'ine bitmeli itaatin
bir de bu şâir için kendini at yabana
adını söyleyeyim, gülümü getir bana
çözülsün düşlerimde paslanan kanlı zincir
dökülsün penceremde biriken katranlı kir
ben gülüme kavuşup murâdıma ereyim
sen çık kerevetine, güzel beyim, can beyim
<end>

<start>
ey sineği kanadıyla uçuran
ey kulları Sırat'ından geçiren
sevenlerin zikrindeki görünmez
bilgelerin fikrindeki görünmez
ey gülümü bana özgü yaratan
dallarını baharıyla donatan
ırmağa yaklaştım; akarak gitti
servi gözüyaşlı bakarak gitti
gece, tenha koydu beni dünyaya
kanlı çığlığımı duyurdum aya
acıdı halime gökte her yıldız
sabah, saçlarımı okşadı yalnız
güneş bile derman olmadı bana
son bir ümid ile yöneldim sana
boynumu kırdım da kapına geldim
garipler otağı yapına geldim
nerde gülüm, hayal hücresinde mi
mor salkımlı evin bahçesinde mi
ülkemde en güzel hakandır gülüm
beni bu ateşte yakandır gülüm
kanımın rengini taşır yüzünde
götür beni O'na, koyma güzünde
ey ayrının hasretini bitiren
ey yolcuyu sılasına yetiren
Ulu Tanrı, Ulu Sahip, Ulu Rab
Yardım eyle; ruhum harab; ten harab
<end>

<start>
Bu şehir böyle değildi eskiden
Bir buzullar denizi, gölgeler ülkesiydi
Hangi el dokundu dudaklarına
Hangi gözyaşları intizar ile
Yıkadı bu şehrin karanlığını
Ne kadar güzelmiş akşam, ikindi
Gecesi bir rüya, sabahı bayram
Bu şehirde her şey bembeyaz şimdi
O müstear şarkı 
Su yüzlü dilâ
Kim bilir hangi evde, hangi sokağındadır
Belki de hanların otağındadır
Ayın pırlantası
Yıldızın hası
Gezginlerin hâlâ bulamadığı 
O mahmur yürüyüş
O gök cilâsı
Kim bilir, belki de Kafdağı’ndadır
Sorsaydım bu şehrin aynalarına
Sizin de başınız döndü mü bir gün
Karardı mı gözleriniz ansızın
Uğradıysa kalbe bir bahar, bir yaz
Belki de yüzünden yayıldı onun
Ankara’ya vardığımda bembeyaz
Eskiden böyle miydi bu şehrin kuşları
Dalgaları bulur kan denizinden
Taşırlardı ıssız bahçelerine
Şimdi her birinde Leyla tutkusu
Rüzgârı alarak kanatlarına
Bakıp bakıp uçuyorlar bir yere
Rüyaları böyle miydi eskiden
Ölüm esrarengiz prangalarla gelir
Takılırdı şehrin ayaklarına
Şimdi kapılarda Züleyha çiçekleri
Pencerelerde leylâk
Ateş bile mutlu, serin mi serin
Ey ruhumun kalbi
Kalbimin ruhu
Hasret yalnızlığın duvağını açıyor
Yokuşlarda gülümsüyor gözlerin
Beyaz bir uçurtma, beyaz bir bulut
Işıldayan bir yay
Ve bir dolunay
Az kaldı dağların küçülmesine
Ey kalem onu yaz, onda beni yaz
Biliyorum;  sesler susacak:  Hep o
Görüntüler kaybolacak:  Yalnız o
Ankara’ya vardığımda bembeyaz
<end>

<start>
bir su ver, dirileyim kuruyan köklerimde
bir köprü kur çıldıran nehirlerin kalbine
bir kuşun yuvasına götür gökkuşağını
karıncanın kırılan ayağına sar beni
ben ki, toprak altında bir devim, kurtar beni
okunu çek bağrımdan; yandı cânım, bir su ver
ölü bir tenden bile perişânım, bir su ver
ağlıyor ateşimin gölgesinde, Neruda
Aragon mutlu aşkın yokluğunda çilekeş
her yerde tutuşan su istiyor geceden
her çeşmenin başında eşkiya gülümsüyor
bir çiçek at kararan duygular mahşerine
bir fidan dik bağrına onurlu bahçivanın
damarlarım çatladı; yandı kanım, bir su ver
dirilmek istiyorum a sultanım, bir su ver
gözleri birer birer kayan hücrelerimde
Genç Werther'i yeniden kurşunlayan bir acı
al hançeri eline, kopar bileklerimi
katranlı bir urganda tükensim yalnızlığım
bir ağacn titreyen yaprağına koy beni
bir kez olsun, yaralı bir İstanbul say beni
zehir akıt içeyim a hanedânım, bir su ver
a cellâdım, a kahrım, a zindânım, bir su ver
<end>

<start>
Susuzdum; çöl kalbimin
En ağrıyan yanındaydı o akşam
Çocukluğumda ırmakların
Terk edip gittiği her yerde bana
Bir korku kalıyordu
Bir titreyiş
Bir sızı
Yeniden büründüm yer kabuğuna
Dumanlı dağlara savurdu beni
Ankara’dan ayrılırken kırmızı
Düş yangınlarımda açan çiçeğin
O dupduru, gözyaşıyla ıslanmış
Yaprakları arasına
Ömrümün en nazenin
En karanlık sırlarını bıraktım
Şimdi her birinde bir Leyla kelebeği
Alıyor ruhumu kanatlarına
Kafdağı’ndan avucuma sessizce
Bırakıyor ay bakışlı bir kızı
Kendimi arıyorum yine yollarda
Çürüyen köklerde, kırık dallarda
Sonsuz bir rüyayı getirdi bana
Ankara’dan ayrılırken kırmızı
Kendi dalgalarına
Düşman bir deniz mi yoksa gözlerim
Bu yüzden mi fırtınalar
Mutluluğun yorgun gemilerini
Batırıyor kanlı kirpiklerimde
Al beni sultanım, götür buradan
Ardımda ne izim, ne yazım kalsın
Bilmezdin; bilemezdin bir zamanlar
Kartalları öldürürken avcılar
Issız ülkesinde yalnızlığımın
Gizemli bir süreyyayı
Aradığımı çocukluğumda
Bazen mağaralar yutardı ellerimi
Bazen de kuşlar
Tutup ellerimden uçurur beni
Konarlardı sevda çınarlarına
Ankara’dan ayrılırken kırmızı
Civanperçemiydi, zülüfte candı
Kırmızının olmadığı her sokak
Her ev çaresizdi, loştu, zindandı
Pencereler kapılardan
Kapılar gökyüzünden sorardı bulutları
Kim bilir hangi yıldız
Bekliyordu güneşin bir simsiyah
Samanyolu’ndan doğacağını
Şiir ki, rüzgârdı orda, cânandı
Gecenin kalbinde yanmıştı yazı
Ah bir görseydiniz, hasret şivandı
Onsuz gönül yurdu boştu, virandı
Koparıp götürdü benden beyazı
Ankara’dan ayrılırken kırmızı
<end>

<start>
koynuna mı aldın güllü yarimi
soluğunun buharına giren mi
eteğine, sürünerek varan mı
hangi uzak şehrin ışığındadır
hangi muammanın beşiğindedir
ey sırları sırlarımı kuşatan
yetim koyup ayazında üşüten
sen de mi görmedin yitirdiğimi
kendi hüsranımda bitirdiğimi
<end>

<start>
gül zindanı yapsalar vardığım her durağı
bana bir gül delisi deseler de her akşam
seninle ışık oldum, yakın ettim ırağı
benimdir gözlerinden aldığım bu ihtişam
şimdi bütün çiçekler nakkaşımdır bu yerde
yapraklarından sızan gözyaşımdır bu yerde
turuncuydu yüreğim, benekleri kırmızı
yeşildi bir Hüma-yı Ata'nın şakağında
ateşin bir baharı taşıyan ince sızı
cemşide rakib oldu güllerin yaprağında
'hu' çekiyor içimde Mevlana bir semazen
lalede imreniyor dertli Hallac'a bazen
tutundum bir zamanlar Gencine-i Cemal'e
meğer dibacesiymiş sonsuzluk ülkesinin
gördüysem yapayalnız nerede bir ters lale
yandı titreşimleri uğuldayan sesinin
şafağında büyüyen zambak soldu aniden
tanyeri 'gül gül' diye güneş oldu yeniden
Levni'yi kollarına alır taze bir bahar
bir Tac-ı Kayser gibi sokulur sinesine
onuruna Çırağan kurduğumuz aynalar
düşer yüzyıllar boyu en karanlık ye'sine
her hassa, bir merili bahçesine vurulur
her sultanın tahtına bir prenses kurulur
bana, ne Dürr-i Yekta, ne Semen Sima gerek
senden kalan her harfin içinde binlerce bağ
bağına girmek için küçük bir ima gerek
seninle güle döner derin vadi, yüce dağ
bu sevda ılgıt ılgıt çoğaldıkça bedende
Çiçekçiler Başbuğu olurum belki ben de
dikendi, serfiraza döndü kapında ruhum
büyüdükçe çiçeğim, yapraklarım kısaldı
senden önce ardında 'ah' edip avunduğum
meğer bir malihulya, çaresiz bir masaldı
ölümsüz vuslatına erdim Bağ-ı Safa'nın
nağmeleri duyulmaz oldu Gülfer Kalfa'nın
dantelası çiğdemli yastıklar küf kokuyor
yenilgiler devrinde tarümar oldu bostan
göçenler mor kokulu hüzünler bırakıyor
servilerin dalları yine kırıldı yastan
bu gönül mevsiminden gitti uzağa giden
atmak gerek toprağa tohumları yeniden
kapında pusat koyup gül alan sipahiler
seccadesi sularda bir dervişe dönüşür
tahammülü kuşanır, el açıp Me'va diler
goncanın kirpiğinde nilüferle görüşür
bir ömür yalnızlığı alsa da kollarına
gittiği her ülkede gül düşer yollarına
gözüme gül dumanı çöktü yine bu akşam
baktığım her noktada yalnız senin güllerin
içimde gül pınarı aktı yine bu akşam
irinli dertlerime şifa oldu ellerin
Mecnun ile Leyla'nın buluştuğu yerdeyim
bu gül yolculuğunda şimdi son seferdeyim
yanakları gül oya, parmakları gül dalı
kızlar, delikanlılar baştanbaşa gül oldu
ayrılık gül tohumu, şiir güle sevdalı
şair ki, feryadından yana yana kül oldu
onun çemenzarıdır köşelerde hıçkıran
nerde bir bulut varsa, gülsuyudur fışkıran
gül sesleri geliyor; her yer dua ve niyaz
açtı gök kapısını yerde çiğ taneleri
adımları parıltı, alınları bembeyaz
dağılıyor evrene gülün mestaneleri
sen ki, en büyük GÜL'sün, en çok gülü seversin
söyle bahçıvanına, bir gül de bana versin
Ulu Tanrı adıyla aldığım her nefeste
senin için gül açar, kuş olup göğe uçar
sen ey bahar elçisi, sen ey kutlu güldeste
senin için cansızlar bile canından geçer
gölgeler şehrinde gül, kimseye kalmayacak
öteler şehrinde gül, bir daha solmayacak
<end>

<start>
Bir gün var biliyorum
Alevlerin kalbinden doğacak güneş
Ay ve yıldızlar çocukların kanayan yaralarından
Ve can vermiş bir annenin kıpkırmızı saçlarından
Gelecek bir gün var biliyorum
Ki ben İsrailoğullarını
Binlerce yıldır
Kanlı gömleklerinden
İhanet karası yüzlerinden
Yukarıdan bakarak diğer insanlara
Hayvanlara ve evrene
Tüm aynalarda kendisini gören
Çarpık gözlerinden tanıyorum
Taşların bile
Arkasında saklanan o menfur
Yahudiyi ifşa ettiği
Bak dediği insanlığa
İşte bu yüzkarasıdır yeryüzünün
Bu en zalim mahlukudur karanlığın
Bu en vahşi yırtıcısı
Bir gün var biliyorum
Ama o gün gelmeden
Geldiysek dünyaya
Hangi ihmalin kurbanıyız ki böyle
Takılıp kalmışız çaresiz
Zulmün dikenli
Zulmün zehirli
İnsafsız tellerine...
'Andolsun incire ve zeytine'
Bir gün var biliyorum
Bir muştu dalga dalga
Yayılacak Filistin'e
<end>

<start>
bir dürgünde saklıdır dünyaya düşen izler
bu ebedî sevdayı kalem taşır, kan gizler
sînemdeki şîrpençe filizlenir de birgün
o granit kalbinde kanatlanır denizler
can güneşim batıyor vefâsız güllerinde
al götür umudumu nazlı kâküllerinde
seni de feryâdını işitirler, şâirin
yediveren ezgiler ağlayan küllerinde
<end>

<start>
gelmesem kırılır mı dalları selvilerin
gelmesem hangi deniz senin kalbinden derin
yıkılır mı ansızın orda bir can tanesi 
bir duy, yalnızlığımı inleten kimin sesi
hani bir bak diyorum o şehrin yollarına
belki bir gölge olup düşerim kollarına
sen ey beni bekleyen sonsuz acı ve umut
gelmesem de, göklere bakmadan beni unut
gelmesem de bulutlar, kuşlar, rüzgarlar gelir
dağlar senin o rüya gözlerine eğilir
ufuk alır yüzünün renginden beyazını
mevsim sana getirir baharını, yazını
korkma, kış bende kalır yıllar boyu, bilmezsin
saçlarına damlalar düşer gülüm, silmezsin
içimden kopmuş gibi dinlersin şarkıları
gülümserken sessizce ağlatırsın suları
sular durulmayacak biliyorum bu yerde
beni bekleyen hayal ölümden az ilerde
derdimde hangi çığlık biriktiyse, söyledim
sevda denen ateşi tende pinhan eyledim
ne geçtiğim topraklar benimle bakar sana
ne de yokluktan sızan zehir karışır kana
korkma, karanlığın da bir gün yüreği sızlar
gelmesem de, ruhumdan sana gelir yıldızlar
<end>

<start>
Toprak anladı beni, ölüler ve diriler
Köstebekler hüzünle gülümsüyor derinde
Ruhumu aldatıyor yüzün diye periler
Uzak bir seyyarenin karanlığında kaldın 
Yoksa bir Hint fakiri miyim hecelerinde 
Sinemde su yangını, saman yolunda adın
İlk harfi yazdığımda yollarındaki izler
Dumanlı bir İstanbul getirdiler öteden 
Fotoğraflarında mı gizleniyor denizler
Mor dikenler büyüdü şakaklarımda bile 
Hatıralar yurdunun o uzak mabedinden 
Bir sen gelmedin; geldi gidenler sevda ile
Ovalardan, dağların arasından bivefa
O pervasız, buyurgan gözlerindir süzülen
Bilemezsin, her sabah umudumla kaç defa
Çiğdem gibi büyüttüm bembeyaz ellerini
Yaralı bir kartalım doruklarda büzülen
Atlılar kuşatıyor kirpiklerinden beni
Ne yana dönsem siyah, sessiz, bitkin ve ırak
Kalbe dokunduğunda her akşamüstü  ölüm 
Kırıldı hüzne karşı taşıdığım son mızrak 
Meçhul bir mimar yıktı içimin sarayını 
Gözlerine bakınca geceye küstü ölüm
Göğümden aldı bahar güneşini, ayını
Ey üzgün yalnızlığım, sineme bir baksana
Ne münzevi bir kaygı, ne de mahrem bir resim
Kaç zavallı dilenci elini açmış sana
Omuzlarımda mağrur bir devin ağırlığı
Aynaları arıyor yokluğunda adresim
Kim duyar bir fanusun içindeki çığlığı
Çöl kuşları geliyor, fırtına bedesteni 
Hatıranı bir rüya sandığında saklarım
Atlılar kuşatıyor tenhalarında beni 
Yüzünden artakalan bir muamma, bir zindan
Kapının eşiğinde kıvranan ayaklarım 
Bir işaret bekliyor sisli bakışlarından
<end>

<start>
Bir mezarın kalbine kırağı düştüğünde
Açar yüzünü mahfuz
Böcek ve ten buluşur cüzamlı bir nehirde
Toprak aramaz artık suya giden yolları
Açar ağzını sonsuz
Ten bulanık bir hayal; böcek şimdi zehirde
<end>

<start>
o ân, yıldırımların kalbine indi hüzün
o ân, ıztırap sızdı toprağına bir yüzün
o ân, bir yalnızlığı vurdu uzaktan avcı
o ân, omuzlarıma çöktü isyan ve acı
o ân, öldü anılar döşeğinde sessizlik
o ân, bir yılan gibi büyüdü çaresizlik
o ân, yaralı asker kurşunlandı alnından
o ân, kılıç eriyip aktı yere kınından
o ân, palandökenler yakalandı sıtmaya
o ân, bir karıncanın üstüne düştü kaya
o ân, koşan küheylan çatlattı yüreğini
o ân, kırdı bir bayrak çürüyen direğini
o ân, kırmızı güle mahkûm oldu bahçivan
o ân, arılar için kendini yaktı kovan
o ân, zehir rengine boyandı ırmakta su
o ân, yıkıldı köprü; o ân kuruldu pusu
o ân, beyaz giyindim korkular ülkesinde
o ân, kuşlar uçuştu bulutların sesinde
o ân, bir yaprak gibi savruldu gökte şiir
o ân, öldü acılar fânudunda bu şâir
o ân, ihbar edildi yeraltında mağara
o ân, akkor bir yürek çivilendi duvara
o ân, durdu saatin titreyen yelkovanı
o ân, bir câzibenin kahrı deldi tavanı
o ân, elpençe divan durdum önünde suyun
o ân, yaktı içimi bir hülyâyı hümâyûn
o ân, çöktü hayalim en aydınlık çağında
o ân, bine bölündüm umudun kundağında
o ân, liman yıkıldı, köreldi denizlerim
o ân, kaybolup gitti tenhalarda izlerim
o ân, zehir damlattı ucundan yere kalem
o ân, bir tûfan gibi sardı ruhumu elem
o ân, vurdu karaya okyanusun gözleri
o ân, kavurdu beni O'nun simya sözleri
o ân, heykel misali dikilip kaldı beden
o ân, farkım kalmadı bin yıllık harabeden
o ân, toprak tutuştu gönlümün loşluğunda
o ân, güneş karardı bir göğün boşluğunda
o ân nehir boğuldu; şehir bunaldı o ân
o ân her şey dağıldı; gölgeler kaldı o ân
<end>

<start>
Kalbim hep o hülyâyı anar, baktıkça sana
Teselli buluyorum yüzünde, anlasana
Oysa aldatılıyor tablolar meyhanede
Bir yanda resimleri yakan Eflâkî Dede
Öbür yanda Balıklı Manastırı'nda sinsi
Seni görebilseydi Leonardo da Vinci
Monna Lisa dünyaya elleriyle bakmazdı
Ressamlar istese de, fırça resim yapmazdı
Ölümü sorguluyor bakışların, gülerek
Taşır mı bu azâbı içimde Binbirdirek
Geyikleri ürküten bir cinnettir varlığım
Senin merhâmetine kaldı bahtiyarlığım
Bu ne amansız ateş, bu ne tanımsız ölüm
Bâri fotoğrafında beni reddetme gülüm
Gri bir bulut gibi giyinmişsin zamanı
Balmumu gözlerindir yüreğimin kemanı
Ellerini okşasam, bilmem uyanır mısın
Yanında boyun büken adamı tanır mısın
O adam, siyahlara bürünmüş, bağrı yanık
O adam, bir gül için gece-gündüz uyanık
<end>

<start>
gözümden bu siyah perdeyi kaldır
sana muştulanan esrarı bildir
samanyolunda mı aramalıyım
bulup saçlarını taramalıyım
yürek harab oldu; artık sine yok
İstanbul'un Bağlar Sokağı'nda mı
yoksa bir şehidin şakağında mı
Bostancıbaşı'na sordum, yine yok
<end>

<start>
ırmakların O'na doğru akmalı
çiçeklerin O'nun için kokmalı
sellerini, depremini dizginle
uğraşmasın akbabayla, kuzgunla
kar yağsa da, buzlasa da yolların
alev alev esse bile yellerin
gülümseme tükenmesin yüzünde
yaprakları solamamalı, güzünde
önünde sevgiyle eğilsin dağlar
parlasın yurdunda cihangîr tuğlar
bana kaderimden kalandır gülüm
eşref-i mahlûkat olandır gülüm
yaşadığı yerde kederi uyut
yeşersin ufkunda bin türlü umut
bulutlar yelpaze olsun başında
kandiller sönmesin asla düşünde
ağaçların gölgesinde otursun
nakışını çiçeklerde bitirsin
soğuk pınarlardan içsin suyunu
saatler anlatsın güzel huyunu
nâzenindir, gönül kırmaz, hiçi yok
beni reddetmekten başka suçu yok
serviler büyüsün can peteğinde
ay ve güneş tutulmasın göğünde
yalan dünya, sen dönmene devam et
O bilmesin, kopsa bile kıyamet
<end>

<start>
tanyerinde O'nunla mı buluştun
yeryüzünü O'nunla mı bölüştün
mahzende mi, sokakta mı, kırda mı
orduların çarpıştığı yerde mi
bilmiyorum hala nerde durayım
çemenden mi, böcekten mi sorayım
haber için adresimi al yeter
bana O'nun gölgesini bul yeter
<end>

<start>
Sana göre değilim; sırtımda kambur viraneleri ömrün
Ellerimde birikmiş kan damlaları; ayaklarım tutuklu
Yüzüm istediğince taze değil; kirpiklerim yıpranmış
Gözlerim diri, bakışlarım hercai değil meydanlarda
Yürümek istesek deniz kenarında, her şey  kararıyor
Bakmak dilesek gönlümüzce ufka, bulutlar yanıyor
Hiçbir şey gereğince olmuyor, ne sessizlik, ne çığlık
Ayağa kalktığım yerde oturuyorsun; göğe dönüyorsun
Gülümsediğin yerde ağlıyorum; yere bakıyorsun
Ne zamana değin ıssız bir sevda, kırık aynalarda
Ne zamana kadar acı bekleyişler uyandıracak volkanları
Seninde özgür bir evrenin olmalıydı yeryüzünde
Seninde uşakların su dökmeli avucuna yorgun bezirganların
Seninle sahilde yürümeliydi rüzgar
Biraz rıhtım koymalıydı, biraz dünya ve şiir
Hain kahkahalar yükselmemeli gölgelerden
Tenhalar size bakmamalı, kırılmamalı pencereler
Mum yakmalısınız romantik olsun diye karanlık
Yokluğumda keşfetmelisin özgürlüğü
Unutmasan da silinmeyen izlerimi bir ömür, her taraf deniz
‘‘ancak ölüm’’ desek de, ayrılık dudaklarında bir ölüm gibi
gelip ayıracak kalplerimizin öpüşen dudaklarını
bir daha görmeyeceğim yüzünü gözlerimde
celladınla uçurumlarda gezdireceksin ayaklarını
sonrası nedir bilir misin, tufan mı, kıyamet mi? ateş niçin? 
Ne ben varım senin için dünyada, ne de sen yaşadın benim için
<end>

<start>
Şüphenin kaynağı kurusa bir gün
Kurtulsam yalancı vesveselerden
Başlasa ebedi bitmeyen düğün
Gökyüzüne uçsam minarelerden
Işığın geldiği ülkeye doğru
Korkudan, hüzünden, kinden, ölümden
Ruhunu arayan gölgeye doğru
Kaçıversem bütün hadiselerden
Adım adım aşkın yörüngesinde
Yürüsem leylaya meyhanelerden
O'nu bulsam sessizliğin sesinde
Köşklere kavuşsam viranelerden
Güneş doğsa aydınlansa gözlerim
Yüreğimi alsam divânelerden
Büyüse büyüse, yansa gözlerim
Birgün ben de olsam divânelerden
<end>

<start>
İÇİM İÇİME SIĞMIYOR
Havanın dumanlı 
Vaktin dar olduğu bir zamanda 
Bu sözü bir gül gibi bıraktın yüreğime:
“İçim içime sığmıyor! .”
Şimdi sana dairim
Ölesiye tutkulu 
Ölesiye şairim
Tarihe gömüyorum acıyı ve ölümü
Yenilgiyi zafer şarkılarına
Çünkü sen geldin; kumrular geldi
İçim içime sığmıyor
Umurumda mı sanki ayrılık trenleri
Ay tutulması, rasathaneler
Aşkın değerini düşüren darphaneler
Başbakanın Amerika evleri
Umurumda mı sanki
Sen geldin; çöllere yağmurlar geldi
Bana göre değil Küba’nın çiçekleri
Yeni bir skandal senaryosunda
Şaşkın bir İngiliz prensesinin 
Yıkılan hayalleri
Bana göre değil kavga 
Uygarlığın kriz noktalarında
Gurbet kokan bir hayatım var benim 
93 harbinden kalma sokaklarında 
İkindi sonrası sirenler çalar
Eritir dağların kirli karını 
Susuz bir denizde hırçın dalgalar
Deler karanlığın kulak zarını
Sen geldin; vefakâr duygular geldi
Yakamozlar oynaşıyor sularda
Benim de sırlara ermek çağımdır
Buzlar vadisinde bir gelin, sevda
Sevda benim özgül ağırlığımdır
Sen geldin; güvertelere
Umut yükleyip boşaltan gemilerin 
Hindistan cevizi kırdığı kırdığı limanlarda
Ermiş kaptanlara muhabbet duyan
Meczup tayfalar geldi 
İçim içime sığmıyor
Çünkü hem sen geldin; hem bahar geldi
NURULLAH GENÇ/ Rüveyda’dan
<end>

<start>
sen gideli ardında sadece hüzün
bir de rıhtımların şarkısı kaldı
senin senden öte bir şeyler olduğunu
biliyorum, ama akşam oluyor
ruhumu çöllere bırakıyorum
iki gözüm iki çeşme
bir sarhoş kurşunla kanatları kırılan
garip bir serçedir alınganlığım
biraz kum ve kelebek
bir de senin için geçtiğin yerlerde damla damla
yüreğime bulaşan
toprağın ah ü zar kalıntıları
hala anlayamadım
bizi bizden ayıran ısırgan otlarını
sen orda, bulutların arasında sessizce
ya da bilmem hangi şehrinde arzın
garip bir türkünün ardında yürüyorsun
benimse avuçlarında 
gözlerinden artakalan
bir kaç yeşil renkli hayal denizi
iki gözüm iki çeşme
neye yanıyorum, biliyor musun
birleştiremedik kalplerimizi
<end>

<start>
sen yokken, ırmaklarım bilmezdi denizleri
su, kalbimin tahtına damlardı sade siyah
hangi duraklarından geçseydim şehirlerin
bitkin aşklar görürdüm ömrün aynalarında 
pençeleri baldıran kokardı kedilerin
sen yokken, gergefinden bana bakardı kızlar
her kuş bir tüy bırakıp giderken kanadından
avcı hep yüreğime savururdu kendini
sen yokken, ne ay vardı göğümde, ne yıldızlar
başakları vahşice örselendi hayalin
aldı hıçkırıkların rengini sardunyalar
dargın bir şirazeydi aramızda melâlin
bizden önce görmüştü bu rüyayı mumyalar
zevâlinle baktığım her aynada bir diken
tahtırevan gönlüme âşiyandı, sen yokken
ellerimde umarsız soluyordu çiçekler
sükûtun, en isyankar süvariydi içimde
tenime tutunmuştu karanlığıyla korku
bakışların çehremde, tebessümün saçımda
öfken dudaklarımda yine hüzzam bir şarkı
simsiyah geceleri anardı dalda baykuş
bir ağaç köklerinden bakardı gözlerime
bir sincap o sevimli edasıyla karşımda
bir çocuk kan ağlayan fotoğrafımı bulmuş
kartal pençelerinden kaçar gibi, her seher
kaçtım en mahrem duran yüzünden meleklerin
penceremde biriken yıldızlar birer birer
kuyusuna gömüldü kanayan bileklerin
dudaklarımı verdim yuvasız kalan kuşa
kör düğümler atıldı içimde her nakışa
benmişim her incinen yürekte eriyen ah
yıkılan mağaralar bırakılmış ömrüme
rüzgâr susmuş; kuşların kanatlarında keder
tükenmeyen geceler getirirken öteden
sensiz kalan turnalar gökyüzünü terk eder
iklim çöller uğruna yakıyor perdesini
aldatılan çocuğun avuçlarında boşluk
sellere karışırken bu çaresiz sarhoşluk
can kendisi dışında arıyor kendisini
sen yokken yağmalandı yüreğimden akanlar
nerdesin? neden katran kokuyor bahtımda tuz
biz bahar vurgunları, pencereden bakanlar
sen yokken karanlıkta aşka zindan olmuşuz
nasıl da çoğaltmışız yalanın gölgesini
can kendisi dışında arıyor kendisini
yüreğim gergef gibi işledi yokluğunu
nakışlarında yüzün filizlendi her akşam
sen yokken, yangınlarda küle dönen benmişim
ayırmışım küçülen varlığımı kendimden
ayrılığı bilmeyen taşlara imrenmişim
efkârıma sunarken yüce dağlar sisini
sen yokken cinler bile ürperirdi adımdan
gökkuşağı bulurdu doğum gününde ruhum
can kendisi dışında arardı kendisini
sensizlik yağmur düşen bir yaraydı her bahar
her sonbahar ölümü tadardım kuytularda
yüzünü görmeyince kırılırdı aynalar
ruhum çılgın süvari, isyankâr ve hovarda
sen yokken uykusunda ağlardı kar tanesi
hayalinle yorgundu derdimin bahanesi
ben içmeden kurudu çeşmeler; karardı su
ben geçmeden yıkıldı köprüler; yandı nehir
ihtiras, bin bir gece masallarında bezgin
intihar, şirpençeli dağlar yıktı başıma
ben hep senin ülkende yargılanan bir gezgin
sen yokken siyah bana yoldaş olurdu kinle
yelesinden huylanan küheylandı gençliğim
ben hep senin uğrunda yürüdüm dehlizleri
sen yokken aldatıldı kaşlarım kaleminle
köy çilekeş yokluğun, şehir ayrılığınmış
kan izi var gecenin kararan gövdesinde
dilsizler, unutulmaz şarkılara sığınmış
körler, şehlâ bakıyor taşların gölgesinde
köle zincire vurmuş masum efendisini
can kendisi dışında arıyor kendisini
şimdi hangi burcundan baksam uzun bir aşkın
toplasam sokaklara dökülen nergisleri
hangi cellada mezar olsa kalbimde kader
ayaklarına özge bir sevda mı toprağım
yollar yurduna yine uçurumdan mı gider
yıllardır tutmak için çırpınır ellerini
o ıssız tapınaklar, o masum azizeler
bir gün gelirsin diye aldattığım dizeler
hala bir deniz gibi döver sahillerini
bilmedim; gelincik mi döküldü kundağına
hangi el beşiğine koydu o gün canımı
girdiğin de ölümsüz çiçeklerin çağına
yaprağınla, kokunla kuşattın her yanımı
ev masalla bezendi, efsaneyle donandı
oda, bir derviş gibi esrarınla sınandı
çaresiz bir kurt gibi hayat emdi kanımı
raksını seyre daldım kara yüzlü devlerin
sen yokken gözlerimde tipi vardı; gülmedim
kuyuya atılmadan yusuf oldu yüreğim
sensiz deniz bulaştı gözlerime; silmedim
adına Nazlı Eşna dediler; kıskandı su
başka şeyler istedi toprağından bahçıvan
rüzgar hep yanılgıyı taşıdı içimize
doğduğunu duyunca kaçtı göğün uykusu
tebessümü seninle öğrendi kum saati
sensiz nabız serseri atıyor; kan yanıyor
resmini büyütüyor samanyolunda âti
seninle kafdağının devleri uyanıyor
yaşasam da, ölsem de, avuçlarımda tüter 
buhurdanlık istemem artık; saçların yeter
sensiz, göremez olur bulutlar dağ başını 
efsane uykularda yağmurları tükenir
silinir gökyüzünden yıldızların izleri
şakayıklar mahzundur sokak aralarında
geceyi anlayamaz gündüzün dilsizleri
kahramanlık veriyor şimdi son nefesini
rüzgâr bir bilmecenin gözyaşıyla yıkanır
vatansız kalanların kabuslarında bitkin
can kendisi dışında arıyor kendisini
atını terk ediyor süvariler; ufuk boş
umut ağır bir rüya görüyor inleyerek
ilâcını yitirdi sayrılar; hekim sarhoş
sen yokken anlamadı hasret nedir, bir yürek
her durakta yetimler ağlıyor mor çehreli
seni gördü, köprüler yıkıldı; yollar deli
ben böyle yürümezdim eskiden, ak adımla
adımı bin bir hece yazamazdım adınla
sensizlikten bunalır tenhalarda gezerdim
batık bir gemi gibi derinlerde yüzerdim
her sabah şimdi senin bahsini açıyorum
her gün bir turna gibi göğünde uçuyorum
endamına bakarken esrarını özlerim
her gece gözlerinle kapanıyor gözlerim
sen yokken denizlerin dibine çöktü acı
köpüren dalgalara karıştı kan ve zehir
sen yokken hayat yine dare çekti Hallac’ı
yıllarca irin aktı vadiden; yandı nehir
her bahçeden bir mezar gölgesi düştü bana
ısırganlar ağlamış, zakkum gülmüştü bana
sen yokken Azrail’i beklerdi dağda yolcu
ağlayan urbasında ölüm vardı dervişin
sen yokken kıpkızıldı kalpte mızrağın ucu
sevdalı dudakları simsiyahtı âteşin
kumrular benim için yakıyordu sesini
can kendisi dışında arardı kendisini
hep çeşmenin başında, hep susuzdum sen yokken
tende sancıydı zaman; uykusuzdum sen yokken
<end>

<start>
İkinci yangın
Bir nevâ perdesinde filizlenen kıvılcım
Narçiçeklerine son rüyayı hatırlatır
Alevden bir gergefse tahammül, ruhumuzun
Titrek avuçlarına her gece kan damlatır
Hangi gönül ressamı dokunmuştur bilinmez
Bir kalbin duvarına böyle tenhâ ve uzun
Alevden bir gergefse tahammül, ruhumuzun
Ölü çığlıklarıyla muammalı ve dalgın
Sen hangi Mevlana’yı arıyorsun ey bahar
karanlık bir dünyanın zindanı mı bu yangın
Bekle ki, gül yağmuru yağsın kirpiklerine
Elbette her şimşeğin bir hicaz dörtlüsü var
Sen hangi Mevlana’yı arıyorsun ey bahar
Şarkılarda batıyor hümayun tekneleri
Dördüncü ses bir kuşun kanadında tevekkül
Akıl, suya gölgesi düşen esrarlı peri
Bir başına eriyip akarken mihverinden
Neden Yusuf yüzlüdür göklere savrulan kül
Dördüncü ses bir kuşun kanadında tevekkül
Hisar perdesinde kum, kırlangıçlar ve zehir
Çürüyen bir câzibe tutuyor ellerinden
Yaslı bir mağaradan süslü bir cennete gir
Nice yangın saklıdır hüzzam ırmaklarında
Akkor binlerce deniz boşalıyor terinden
Çürüyen bir câzibe tutuyor ellerinden
Tehlikeli sularda sanma ki yüzün güler
Korsanlar alır bir gün kaptanlık beratını
Suya hükmedemezsin; düşmanındır gemiler
Güneşin battığı yer âşiyanın olmadan
Kendi dağlarına dön ve hazırla atını
<end>

<start>
Son yangın
Kül oldu coşku ve âh; nazlı aksın ister su
İster okyanusları salsın toprağa birden
Toprak her damlasında bir deniz taşıyacak
Susuz ölüp de sonsuz uyanınca kabirden
Elbette alışacak gündönümünde sessiz
Akıp giden bembeyaz kuğusuna özlemin
Daha şimdiden boyun büktü yalnızlığına
Yıllardır dalga dalga bir aşk arayan zemin
Nağmeler isterse gül getirsin ötelerden
Yaprakları bir alev yalımıdır; bilecek
Bilecek de, göklerden bulut bekleyen toprak
Mağrûr kıvılcımları gözleriyle silecek
Çürüsün dipte tohum; infilak etsin vera
Rüzgâr yok; yalnız akkor fırtınalardır gelen
Ey ruhum, sen de artık bu esrarlı yangının
Fecre kadar uzayan gölgesinde gölgelen
Ey ruhumun yoldaşı bedenim, aynaya bak
Eskiden beri âteş yurdundasın, sarısın
Tutuşan her hücrende bir bahar dirilecek
Sen ki, zaten toprağın yorgun hükümdarısın
<end>

<start>
Rüzgârına kapıldım hazin bir sonbaharın
Ahengine büründüm çıldıran aynaların
Korkunç bir heyulada gömüldükçe derine
Kapandım kan dağının hayalet evlerine
Günlerimi boşluğun ipinde sıraladım
Her akşam gözlerimin akını karaladım
'Kavurucu bir yazın sıcağını ân' diye
Kar çiçeği sevdiğim saatlere hediye
Sesler yankılanınca arkamdan ve önümden
Bir şey koptu ve uçtu semalara gönlümden
Anladım ki, sonuna ulaşınca bir ömür
Yeni bir ömür başlar, daha güçlü, daha gür
Ve ruhun gergefinde nakışların arzular
Baykuşlar bana âşık, bana düşkün kayalar
Diye üzülmüyorm; kapım taş, pencerem taş 
Gönlüme mağaranın duvarları arkadaş
Ah, yalnızlığın şekle bürünen cenâzesi
Ah, ruhumun hastalık taşıyan ferâcesi
Her akşam hançeriyle bani kalpten yaralar
İçime karanlığı dolduran mağaralar
<end>

<start>
aldırma, kaldığıma tenhâda böyle sessiz
derdime vâkıf olan simurg bile çâresiz
asırlar taşıyacak alnında mühür gibi
yurdunda en karanlık zindan bile hür gibi
mağmada yeşerecek sevdayı bulan tohum
güneşin filizidir toprak altında ruhum
bulutları sükûna kavuşturan bu iklim
ölüleri umutla buluşturan bu iklim
üç mevsimi alacak acılar beldesinden
mavi kuşlar uçacak zamanın ötesinden
esrik bir mezarlıktan geçince yollarınız
kemiklerin diline düşecek halleriniz
üç boyutlu bir yağmur yağacak üstünüze
tabutlar ağlayacak sizin de bahtınıza
kâinat bu ebedî destanı konuşunca
her kurşun bir yürekte lâleye dönüşünce
rengini kalbimin renginden alacak gülüm
bu sevda kitabında sultan olacak gülüm
beni anlamasalar, deseler de: Masalcı! 
yiğitlerin rüyası yetim kalır mı, Balcı
gülüme kavuşmadan ölsemde kuytularda
biliyorum, bu rüya biyiyecek sularda
<end>

<start>
Gözlerin gökyüzüne ihanet ediyorsa
Hâlâ nazlı kuğular kuşatmışsa aklını
Belli ki bir kelebek bekliyor avuçların
Bırak bir bedestene gizlini ve saklını
Bir kelebek bekliyor parmak uçlarında aşk
Bahar şimdi şahmeran tozudur; savrulacak
Su yüzünü sonsuz bir hicrana çevirince
Umutların yeniden ve sessiz kırılacak
İnce cam kırıkları üzerindedir kalbin
Kan sızıyor ruhundan ömrünün taşlarına
Gül kurusu ân bile kalmasın sadağından
Atlasını kirleten melâl ayyaşlarına
Neden kaçıyor artık bilmiyorsun ülkenden
Kanatları yalnızlık burcuna yükselecek
Vuslat ah ü zârını bir gün duyunca senden
Belki konar göğsüne bu muazzam kelebek
<end>

<start>
Beklemiyorum artık yıldızları ve seni
Avuçlarımda yorgun bir ıstırap, bir kalem
Yollarına bıraktım bozulan mihengimi
Girsem yer kabuğuna, kahrın kuytularına
Bağbozumu gözlerin görsün diye rengimi
Karışsam çöllerinden sızan Nil sularına
Sensiz olduğun günün akşamında, bakarsın
Yanı başında duran bir elçidir varlığım
Nasıl tutuşturursa kum saatini hicran
Ya da son bir serçenin minyatür kanatları
Oynatırsa yerinden dağların yüreğini
Anlarsın ki sinemde gök siyah, toprak sarı
Alevleri ağlayan bir yangındır bu iklim
Anlattım gün ışığı tebessümlerle, mağrur
Bir yangın ki, ışıksız, kıvılcımsız ve derin
Bir deprem, bir kıyamet bu inkisar evinde
Anladı sefil baykuş, âmâ ve dilsiz ölüm 
Bu yangın bir kez olsun gülmedi alevinde
Duymuş olmalı ceylan, kaktüs, kervancı başı 
Her birinde bu şarkı kırılgan ve kederli
Titreyerek sarsılan bir çölün ortasında
Öyle bir düşürdün ki ardıma gölgeleri
Vaktin ne olduğunu öğrettin de, saatim
Asla yanılmayacak ne ileri, ne geri
Benzemez başkasına bir akrep, bir yelkovan
Hiç kimsenin zamanı aynı renge boyanmaz
Acının paylaşılmaz bir yangına dönüşüp
Taşı da, korkuyu da erittiği bir günde
Yıktın mağaramdaki çocuğun evrenini
Minnettarım sana bu muamma denizinde
Takvimlere bakınca çöküyor can kalesi
Günlerin boynu bükük, ay yaralı içimde
Öyle bir kanattın ki, dakikalar ve hüzün
Ateşten damlalarla yakıyor ellerimi
Öyle bir öğrettin ki, ne olduğunu vaktin
Beklemiyorum artık yıldızları ve seni
<end>

<start>
reddini doldurursa avucuma kan gibi 
kırmızı bir çığlıkla yırtılır dudaklarım: 
‘ söylememeliydim biliyorum! ...’ 
kırılsa da baharı bekleyen pencereler 
akrebin gözlerinden geçse de dehlizlerim 
eski bir mezarlığa gömülmeden izlerim 
‘söylememeliydim biliyorum! ...’ 
simsiyah bulutların arasından ansızın 
çatlayan yüreğime koydu susuzluğunu 
ver Allah’ım bana ver O’nun sonsuzluğunu 
hüzünlü bakışları şafağımda tebessüm 
gündüzümde ışığı, gecemde hilali var 
evimin tenhasında büyüyen melali var 
kum fırtınasında mı, selde mi yürüyorum 
‘ söylememeliydim biliyorum! ...’ 
gemilerde aradım yüzünün görkemini 
martılarla yoruldum, tayfalarla vuruldum 
kalbimi morga koydum bir liman köşesindenefesini aradım dalgaların sesinde 
tutundum hayatımın çürüyen yıllarına 
bakıp bakıp ağladım boş kalan yollarına 
beni anlamaz diye kabuslar görüyorum 
‘ söylememeliydim biliyorum! ...’ 
ciğerimde bir köz gibi taşıdım yokluğunu 
ver Allah’ım, bana ver suya küskün kuğunu 
mor lekeler bıraktı solgun yanaklarıma 
kartal kanı bulaştı rüyalarıma bile 
fırtınalar diner mi ulaşmadan sahile 
hayalin bozkırında kurtkapanıydı ömrüm 
nasıl da bir başıma kopardım dikenleri 
nasıl da acımasız köprülerde yürüdüm 
uzaktan gülümseyip deniz fenerlerine 
sonunda mahkum gibi kapandım ellerine 
kirpiklerimden sızan hicranı siliyorum 
‘ söylememeliydim biliyorum! ...’ 
ısrarlı denizlerin dibinde volkandır aşk 
kesif bir muammayı öğretir balıklara 
balıklar derde düşen aşığı avuturlar 
aşık ölünce kuşlar uçmayı unuturlar 
güneşle buluşmayı göze alan, derinde 
yağmur yüklü bir ömür paylaşır göklerinde 
eleğimsağma renkler düşürünce şehrayin 
başlamalı yeniden içimizde bir ayin 
belki de döndü talih, çözüldü bilmeceler 
tükenecek siyaha baş koyduğum geceler 
umarım, kaybettiğim devranı buluyorum 
‘ söylememeliydim biliyorum! ...’ 
ah, Allah’ım gösterme bana soğukluğunu 
nicedir bekliyorum dağlar ardında O’nu 
nefesimde rüzgarın gölgesidir dağılan 
kanımda gözlerinin hasretidir boğulan 
bir zamanlar benzerdik muhabbet kuşlarına 
dalardım o gizemli, mahmur bakışlarına 
gittiği gün sokaklar içinde kaldım, sefil 
öldü kafeste bülbül; soldu nergis karanfil 
bedevi kahramanlar yurdundan geliyorum 
‘ söylememeliydim biliyorum! ...’ 
melekler en çaresiz anımda buldu beni 
gaflet şarabı içtim, aşikar kıldı beni 
baykuşlar dahi mutlu bu habersiz dönüşten 
hangi yokuş daha yar olabilir inişten doruktaki saraydan koyar mı beni mahrum 
‘ söylememeliydim biliyorum! ...’ 
bu son yürüyüşümdür yarına kalmaz umut 
Allah’ım, bir gül gibi O’nu baharımda tut 
esrarlı bir evimiz olsaydı fildişinden 
beyaz bir gölge gibi yürüseydim peşinden 
desturun var mı diye dururken eşiğinde 
bizim olan bir kalbi bulsaydım beşiğinde 
bu nehir yine sarhoş akar mıydı ülkemden 
bir deprem ortasında sarsılır mıydı beden 
korkarım ki, dergahtan yine kovuluyorum 
‘ söylememeliydim biliyorum! ...’ 
biliyorum, yalnızlık ekecekler bahçeme 
biliyorum,yağmurda yürüyecek kötürüm 
biliyorum, mülteci türküler duyacağım 
biliyorum, gülerse, O’nunla ben de hürüm 
acı hatırasından bile kam alıyorum 
‘ söylememeliydim biliyorum! ...’ 
unutulan kalplerin tahtında rüyadır aşk 
gözlerime bakarsa, görür ki, deryadır aşk 
ah, ölüm habercisi beyaz parıltılarım 
ah, Azrail çağıran çizgileri yüzümün 
ah, paslanan kılıcın dudağında sönen mum 
ah, yolcuyu hüsranla buluşturan uçurum 
kim bilir kelebeğin kanadından bakanı 
kim bilir baldıranda misk ü amber kokanı 
sanki aynı hüzzamla yüz yüze kalıyorum 
‘ söylememeliydim biliyorum! ...’ 
haddim değil güneşi götürmek kainata 
gökle buluşmamızı çok görür haramiler 
anlamazlar ki, bin kez gelsem bile hayata 
bu can gökte yaşayıp, gökte ölmeyi diler 
ah, gönül toprağıma yaprak döken serviler 
efkarıyla bir garip derbeder oluyorum 
‘ söylememeliydim biliyorum! ...’ 
ben Raymalı Ağa’yım, sözümle kırılır yay 
o, bir anda ruhumu altüst eden Begimay 
lacivert bir macera değildir aradığım 
şahmaranın kolları sarınca çiçekleri 
kiralık duygulardan kefen biçer cüceler 
baharda yağmur olur yüreğim, güzün sarı 
yakamozlar içinde, kışın kar tanesidir 
derinden baktığında eritir aynaları 
sanmayın perdelerin ardından gülüyorum 
‘ söylememeliydim biliyorum! ...’ 
bana misket oynamak yakışır hüzünlerle 
bana binlerce yılın ıstırabıdır gelen 
bana dönmez yüzünü efsaneler güzeli 
hayal kırıklığıdır avucuma dökülen 
sabahın sitemiyle büyürken kaygılarım 
akşamın dayanılmaz yükünü çekiyorum 
‘ söylememeliydim biliyorum! ...’ 
reddiyle, çaresizlik yıkılırsa başıma 
nasıl mihman olurum o gün mezar taşıma 
sırlıdır her kapının arkasında inkisar 
boynu bükük kükremez, mahkum olsa da arslan 
her iklimde farklıdır yılanın tutkuları 
uçan bir ecza gibi olmamalı intizar 
kızıla boyanırsa yaprakları kaktüsün 
yanılgıya dönüşür parlaklığı her süsün 
duy sesimi ey yitik hazinem, ağlıyorum 
‘ söylememeliydim biliyorum! ...’ 
ah, bir tutunabilsem burçlarına güneşin 
sessiz yürüyebilsem zifiri gecelerde 
ah, küçük bir vatanım olsa kalbinde senin 
kundağında vuslatı yudumlasak evrenin 
bitmeyen bir şarkıya kenetlense gönlümüz 
birbirine karışsa ölümümüz, ömrümüz 
ipek avuçlarında uyanmak diliyorum 
‘ söylememeliydim biliyorum! ...’ 
kırabilsek sevdayı çalan oyuncakları 
sırtımda hamal gibi taşırım çocukları 
neden mahrum edelim karanlığı ışıktan 
neden solsun bir çölün kumlarında şakayık 
al bu zalim kuşkuyu efsanevi aşıktan 
sana tahtım da layık, bil ki, bahtım da layık 
titrek bir suskunluğun nidasıydı tarihim 
senin olsun otağım, varım yoğum, talihim 
giderken götürdüğün kalbimi arıyorum 
‘ söylememeliydim biliyorum! ...’ 
susmalı ayrılığın uğursuz puhuları yıkılmalı hayatı küçümseyen köprüler 
dönmeli, sahralara sürdüğümüz tebessüm 
ah, idam fermanıyla yargılanan tanyeri 
ah, bir gülün içimde kımıldayan elleri 
yarama merhem diye hüznünü sarıyorum 
‘ söylememeliydim biliyorum! ...’ 
kader umudumuzu taşımadan ırağa 
yürümeliyiz artık bizim olan durağa
<end>

<start>
Resimler
Solsun mu ardında bütün resimler
Bir güz kalsın yollarında, bir de ben
Bu kambur feryadı hangi dert dinler
Döner mi, gelirken uzağa giden
Aynalar
Aradığımızdır bizi her kuşluk
Bitkin bir aynada buluşturan sel
Şimdi bir kalp için ağlayan boşluk
Mavi gözlerinden döküldü tel tel
Sesler
Kanar içten içe beynimde hayal
Ben kendi göğsüme saplarım kahrı
Ya ateş üfleyip yakmasın kaval 
Ya da bir mezara girsin bu ağrı
Ellerim
Ellerim ürkektir ey avcı, küskün
Yavru bir ceylandır senin yurdunda
O esrarlı başın mağrur ve suskun
Göklere mi erdi, beni vurdun da
<end>

<start>
Sende sevgidir zaman ve Leyla'dır
Kulak ver, tükenmeyen âh ü zârıma, gözler
Ey, dikenli yolları gökyüzüne bağlayan
Bir hayali dilberin çehresinde parlayan
Mehtabım gülümse de kalbimde gül büyüsün
Sen ki, güzel gözlerin belki en büyüğüsün
Güneş gibi, ufkumda doğup da yanan gözler
Ruhumun yağmurunu içip da kanan gözler
Geceye mi çırpınış, gurbete mi bu hasret
Bitmeyen bir susuzluk ve sönmeyen hararet
Ortasında kalmışsın; saçların darmadağın
Gülşenim, yıkılmadan saray gibi otağın
Hayatın donbaharı kuşatmadan rengini
Yitirmeden şu billur ve masmavi engini
Beni al kollarına, uyut sonsuza değin
Yüzümde dalgalansın o simsiyah eteğin
Göreyim elmas gibi parlayan nakışları
Gönlümü çiçek çiçek sırlayan nakışları
Papatya bir simada sana taht kurmuş Allah
Ne olur, üzme beni; çektiğim her derin âh
İçimden bir parçayı koparıp götürüyor
Ve hicrân sis misali, her yanımı bürüyor
Mehtabım, yıldız gibi süsle kâküllerini
Koklayayım kalbimde yeşeren güllerini
Islanmış sinesine çekiver bir baharın
Uyandır şarkısıyla beni, kanaryaların
Duaya kalksın elim, başım şükre uzansın
Sesim dudaklarıma mahpus iken, uyansın
Ve matem kuyusundan çekeyim ellerimi
Toplayayım yerlere düşmüş hayallerimi
Kapkaranlık dünyama bir ışık yakan gözler
Bana, benimmiş gibi, ümitle bakan gözler
<end>

<start>
bir hitit lalesi tanıyordum ilk defa
masum bir aldanıştı hayat pencerelerde
intiharı koklayan çiçeklerle beraber
çığlıklarıma tutkun bir kuyunun dibinde
onun o gökkubbeyi yakan güzelliğini
şarkılar soyleyerek anıyordum ilk defa
gemi benim olmalı, su benim olmalıydı
gemiciler göklerde ruhumu bulmalıydı
tutuşan bir dal gibi titriyordum ilk defa
yuvasız karıncalar ve kuşlarla bilendim
kahır yüklü atlarla, yokuşlarla bilendim
bulutları ayinde görüyordum ilk defa
mazide kın arayan kılıçlarla bilendim
yollar hep bana doğru koşuyor; farkındayım
dağlar bile kendini aşıyor; farkındayım
savaşçı mızrağını kırıyor sevda için
cemre damarlarıma düşüyor; farkındayım
üflenen her kandilin yerinde bir süreyya
ağlayan her çocuğun bakışlarında akşam
ölümüne müstehzi adımlarla yaklaşan
esir uykularında kalan binlerce rüya
çelik prangaları süsleyen hakimlere
ulaşır mı, merhamet ırmağı taşısa da
ihanete uğrayan gözyaşları gibiyim
gene siyah bir perde çekildi üzerime
silahlar avutuyor benimle kendisini 
oysa ben yalnız senle avunuyorum
öfkeli mahkemeler, kan tüküren dosyalar
cinnet savcılarını sürüyor menzilime
oysa ben yalnız seni, seni savunuyorum
<end>

<start>
Dara çekerken hüzün mutluluk hallacını
Tarih kim bilir nerde kaybetmiştir tacını
Şair sessiz ölmeli “âh” kokulu her izde
Akacak yön kalmamış artık; pusula kırık
Koynundan karanfiller derilecek denizde
Haramiler kuşatmış yârini ırakların
Kurtulmayı bekleyen azgın bir devdir hayal
Yalnızlık gözlerine köz koymuş ırmakların
Aslı nedir kimseler bilmiyor; can veremdir
Kelimeler ki, çarpıp duruyor karanlığa
İmge, bir kuraklığın ortasında Kerem’dir
Söz sahilinde umut savruluyor kum gibi
Su susuz bırakmıştır toprağı; kan iremdir
Şiir bin bir yerinden çatlamış, tohum gibi
Hâtıralar tarihin başucunda âvâre
Tarih hâtıraların ardında pâre pâre
<end>

<start>
o aşk, kalbime çöken ağır bir yüktü Rabbim
o aşk, ruhumun bile belini büktü Rabbim
kristalin içinde incimi parçaladı
çakallarla sevişen hımcımı parçaladı
yalnızlığım karanlık dökünce yollarıma
siyah lekeler düştü kırılan kollarıma
esrarlı bir köpüğün infilekıydı hayat
tutunduğum her dalın ucunda koptu feryat
O bir masal kızıydı, anlamadı dilimden
kelebekler misali uçup gitti elimden
bulduğum âna değin riyâsız bir kefeni
benimdir bildiklerim çâresiz koydu beni
yarattığın kıvılcım her şeyi yaktı Rabbim
kaderim bana yalnız seni bıraktı Rabbim
ağlamaklı bir yıldız bakıyor taşlarıma
dokunuyor toprakta uçan gözyaşlarıma
görmüyor saatlerin sararıp solduğunu
bilmiyor mezarımın kendisi olduğunu
bozkırımda yeşeren gül sızımdır O benim
göklerime koyduğum yıldızımdır O benim
gölgesini gölgemden esirgeyene inat
'Şâirindir bu çiçek! ' diye duyun kâinat
hayrandım, kapısından kovduğu ânda bile
hangi bülbül beddua eder dünyada güle
göğsünü ışığınla doldur, bırakma Sen'siz
ömrü saâdet bildi gülüm dünt, yada bensiz
orda nefesim soğuk, sesim boğuktu Rabbim
O'na baktığım ânda bile O yoktu Rabbim
ırmak denize aktı; ruhum şimdi Sen'dedir 
hayatta bütün mâna bir parça kefendedir
âh benim yeryüzünde oyalanan kaderim
sonsuzluk tezgahında mayalanan kaderim
buldun kayıp ülkeyi bir volkanın içinde
cennetine kavuştun çıkan canın iinde
şimdi yoksun, çünkü yok varlığında yokluğun
sarmaşıklar çölünde tükendi çocukluğun
tanyerinde ânsızın geceyi yaktı Rabbim
senden bana akşamsız seni bıraktı Rabbim
<end>

<start>
Ve bir gün sarsılacak içinde son tebessüm
Dudaklarında şarkı buzları, nağme kanı
Sen bildiğin gibi dur yolların ortasında
Gömmenin gölgesi yok bekleyişler yurduna
Gökte saçların için gül arayan hakanı
Dudaklarında şarkı buzları, nağme kanı
Ay damlatıyor yüzün toprağıma bembeyaz
Sen yine de habersiz yürü kalbinde şehrin
Bir gün elbet dumanı dağılır tepelerin
Adım binlerce hüzzam olacak; ruhuna yaz
Ay damlatıyor yüzün toprağıma bembeyaz
Nasıl böyle bigane kalıyorsun ey bahar
Kıvılcımlar rengârenk acılarla geliyor
Bir alev yağmurunun suları çiseliyor
Bulutların ardında o yanardağ tenin var
Nasıl böyle bigane kalıyorsun ey bahar
Ellerim kâh humuslu, kâh kil kıvamındadır
İster misin her yanım karakışla donansın
Yolcu susamış, bırak, içip hülyana kansın
Zaman son bir fanusun kırılan camındadır
<end>

<start>
Hicrân rüzgârıyım, işkence seli
Kuşandım sevginin intizârını
Mecnun, yüreğine saldığım deli
Bitmeyen bir aşkın ihtirâsını
Hicrân rüzgârıyım; alevden tahtım
Benliğim hasretle büyüyen bebek
Kerem'i Aslı'nın 'âh'ına yaktım
Kanatlarım ateş saçan kelebek
Hicrân rüzgârıyım; ellerim kanlı
Yağmur oldum, şimşek gibi parladım
Ferhat, dağı yaran bir delikanlı
Emrah'ı Selvi'ye müptelâ kıldım
<end>

<start>
ey babamın otağında bulunmuş
ey göklere elif gibi salınmış
sordum O'nu suda büyüyenlere
cıva havuzunda uyuyanlara
Bağ-ı Halvet'e
Bağ-ı Vefa'ya
koku yok, umut yok; her taraf kafes
ne bir işaret var ufukta, ne ses
izine rastlamış ne de bir hancı
İrem kurbanları bile yabancı
<end>

<start>
kurabilseydi bebek, yıkılan Halepçe'yi
kırabilirdi hayal bu memnu kelepçeyi
çiçekli bir hânüman gördügünde, yâd olan
içinde tebessümler biriktirip, sâd olan
narin parmaklarıyla dokunsaydı yarama
bir damla su koyardı çatlayan matarama
vakitlerden geceyi sevdigini söyleyen
yalanı kapısından kovdugunu söyleyen
gitti bilmedigimiz günlerin ötesine
günler ki, gün ısıgı kalmadı ertesine
ey civan gölgesinden göklere bakan kapı
buzlayan bir âlemde kendini yakan kapı
senin de, benim gibi girizgâh oldugun yer
O'nun avuçlarında Ayine-i Iskender
yine âh mı sızıyor peltelesen dilinden
gözlerin mi damlıyor sararmıs mendilinden
O, Kızıl Adalar'dan kusatandır "ay"ımı
Yedikule önünde yıkandır sarayımı
saçları en hülâsa serhidir karanlıgın
senin de mi tarihe gömüldü tiranlıgın
geri gelecek diye, yollara bakıyorsun
titreyince, Nef'î'den hicivler okuyorsun
oysa ben, bir yangının kalbine yürüyorum
ruhunda, kaybettigim cevheri arıyorum
her solukta ömrümü çürütse de bin cefâ
gülüme sitem bile edemedim bir defa
ey baharı beklerken sararıp solan kapı
yemyesil bir bahçede ihtiyar olan kapı
<end>

<start>
Çift başlı yılanlar çıktı kabirden
Tokmaklar inmeye başladı birden
Beynime saplandı zehirli oklar 
Kıpkızıl kan ile doldu oluklar
Tokmaklar inmeye başladı birden
Çift başlı yılanlar çıktı kabirden
Adımlarım bataklığa gömüldü
Bülbüller ağladı; baykuşlar güldü
Aynalarda cesetleşti umutlar
Devler gibi haykırıyor umutlar
Bülbüller ağladı; baykuşlar güldü
Adımlarım bataklığa gömüldü
Yeryüzü kaynıyor damarlarımda
Kar yağıyor artık baharlarımda
Ufuklar daraldı, boynuma geçti
Kabuslar ruhumu ikiye biçti
Kar yağıyor artık baharlarımda
Yeryüzü kaynıyor damarlarımda
Gözlerim çiyanlı bir kuyu, eyvah
Kapkara tüllere büründü sabah
Makinalar ezdi duygularımı
Hıçkırıklar böldü uykularımı
Kapkara tüllere büründü sabah
Gözlerim çiyanlı bir kuyu, eyvah
Yorgunum; titriyor bütün bedenim
Kimseler duymuyor âhımı benim
Nerede huzuru sardığım günler
Neşeli bayramlar, tatllı düğünler
Kimseler duymuyor âhımı benim
Yorgunum; titriyor bütün bedenim
<end>

<start>
gördün mü devleri, mecnun cinleri
ciğer kanı içen bahçıvanların
nefesinde uçan güvercinleri
sekiz bahçenin tacını
sekiz köşkün Hallac'ını
gördün mü ey denizlere kul olan
yorgun düşen gariplere yol olan
<end>

<start>
hani kusun rüyası, fakirin ekmegiydi
uzagında olanlar kandan elbise giydi
bir umudun kalmıstı elimde; aldın onu
basıma tâc eyledin bir ömür yoklugunu
"Umutsuz olma! " deyip Irem Bagı'na gittin
sen bu sâiri degil, Istanbul'u terk ettin
müebbed hapse mahkûm eyledin âsıgını
zifirî bir hücrede bekledim ısıgını
teselli verdi bana bagrımdaki yâreler
mahzun ufuklarımı oksadı seyyareler
bitimsiz gecelerde kirpiginle vuruldum
körlügün döseginde karanlıga sarıldım
öteden bir yigidin müjdesi geliyordu
iki hecelik zindan göge yükseliyordu
hayalin, tükenmeyen ekmegimdi, suyumdu
sensizlik, yılanların kıvrandıgı kuyumdu
vâ'dettigin umudun çöllerinde bunaldım
atesten bir yagmurun saganagında kaldım
aldatılan tasların bile kanar yüregi
kırılır bir geminin en muhtesem diregi
yüzüne maske takar aldatılan uçurum
pıhtılasır okyanus, ölür sahil, aglar kum
aldatılan kusların yarılır gögsü birden
aldatılan mum erir, olsa bile demirden
yitirdik yaramıza merhem olan ilâcı
bir gülün bir âsıgı aldatması ne acı
<end>

<start>
bu şiirde iki göz var 
biri senin; biri onun 
Senin o karanlık, küf kokulu 
matem gözlerini terkediyorum
biliyorum; saçlarının sarısı 
gözlerinin yeşiline karışmış 
biliyorum; sana benzemek için 
melikeler birbiriyle yarışmış 
fosforlu ve derin bakışlarına 
çağlar boyu nice destanlar yazılmış 
oysa ben görülmedik bir lale yaprağına 
gökleri kıskandıran bir destan yazıyorum 
gözlerin değişip kaplasın karanlığı 
bütün ufukları sarsın gözlerin 
gene de hep bende kalsın gözlerin
l 
kapama gözlerini; karanlıktan korkarım 
atlılar kaybeder yolunu, hasretimin 
posta güvercinleri geri dönmez ülkeme 
yaslı dereler gibi mutsuzluğa akarım 
kapama gözlerini; karanlıktan korkarım
ll 
ateşten ve köpükten sıyırıp ellerimi 
mekanımı gülistan eyleyendir gözerin 
isyanıyla ihtiras ve gerilim yaşayan 
Kabil’in ruhunu kan eyleyendir gözlerin 
vuslat aşkını Leyla düşürmedi çöllere 
arzı Mecnun’a hicran eyleyendir gözlerin 
gözlerinde başladı tarihin macerası 
Adem’i Havva’ya ram eyleyendir gözlerin 
Kerem dağlar ardında aradı gözlerini 
Kamber’i bile viran eyleyendir gözlerin 
Ferhat dağları deldi yolunu bulmak için 
sevmeyenleri giryan eyleyendir gözlerin 
suların emzirdiği muamma bir çocuğu 
yedi iklime hakan eyleyendir gözlerin
lll 
gözlerin göklerinde 
her yüzyılın başında 
birer akkor olmuş gözlerin 
çekip çıkarsam da mısralarımı 
ben yalnız gözlerinin şairiyim aslında
hangi rüzgara verdiysem aşkımı 
beni alıp yangınlara götürdü 
muştu beklediğim bütün yelkenlilerden 
ateş düştü içime
lV 
yüreğimden fışkıran bir “ah” mıdır gözlerin 
beni benden koparan “eyvah” mıdır gözlerin 
Bu gözler, o aydınlık o güzel gözler değil 
yoksa yalancı mıdır, günah mıdır gözlerin 
ses midir, aynalarda çarpan kulaklarıma 
kürdili hicazkar mı, segah mıdır gözlerin 
Arif Bey’i Itri’yi ömür boyu inleten 
nihavend mi, sultan-ı yegah mıdır gözlerin 
kubbesinde yitirdim zaman duygularımı 
akşam mıdır, gece midir, sabah mıdır gözlerin 
ruhumu baştan başa acılarla dokuyan 
beynimi kurşunlayan silah mıdır gözlerin 
her köşede zifiri bir silüet bırakan 
gönül memleketimde seyyah mıdır gözlerin 
renkler avare; sitem başıboş kuytularda 
mavi midir, yeşil mi, siyah mıdır gözlerin 
yoksa yalancımıdır, günah mıdır gözlerin
V 
nihan kıldı gözlerin bana kapılarını 
oysa ben gözlerinden girerdim yüreğine 
her bakışın bir damla ab-ı zindegan idi 
hicranlı her gülüşün bin yıllık figan idi 
içime, soluşundan sonra koyu renklerin 
birer şirpençe gibi düştü gözbebeklerin 
feryadıma gök bile bigane değil şimdi 
söyle, kurtuluşun mu, harabın mı gözlerin 
gözlerinde mi mehtab; mehtabın mı gözlerin
Vl 
çağlayanlar bile hararetlidir 
buğday başağının açlığıdır ufuklar 
siperleri aşıklar mı doldurmalıydı 
zalimler mi 
neden böyle hıçkırıklı, umutlar
Vll 
beni hangi urganla bağladın gözlerine 
beni hangi ırmağa karıştırdın yeniden 
senden kopamıyorum gözlerin var oldukça 
sensiz yapamıyorum yüzün bahar oldukça 
gözlerine baktıkça duruluyor yüreğim 
ölse de, gözlerinden soruluyor yüreğim 
indirme kirpiğini; tutuşmasın kainat 
nazar kıl; ferahlasın; kavruluyor yüreğim 
sensiz küle dönerek savruluyor yüreğim
Vlll 
diyorlar ki ağla 
ağla ki dumanı dağılsın yolların 
ağlamayı denizlere bıraktım
yalnız gözlerindir hayatta kalan 
uğruna adandığım 
mahşeri sularla çevirip dört yanından 
gönlümde sakladığım 
aynalarda arayıp bulamazken günboyu 
gölgesinde konakladığım 
gözlerindir ufkumda dalgalanan
Rüstem’in kanını döktüm yerlere 
İstanbul’u kuşattım gözlerin için 
Azrail’e koştum siperlerimden 
gözlerine baka baka dirildim 
niçin kızıl kıyamettir gölerin bu gün 
niçin heyelan var eteklerinde 
İsrafil’den işaret mi almışsın 
yanaklarında mahşer kalıntısı 
dudaklarında mizan 
bütün gamlı hüdhüdler Belkıs’le döner sana 
yıldızlar vuslat için her gece iner sana 
rengini, gözlerinde kaybolan bilir
lX 
gözlerin uğrak yeridir bestekarların 
şairler hüzne dalar yeşil okyanusunda 
eşiğinde ölümsüz dilenciler 
gözlerin gecenin intiharıdır
sen gözlerine mahkumsun; gözlerin bana 
ben şiir yazmasam, kim tanır gözlerini 
geçerken yalnızlık sokağından 
hangi demirci indirir parmağına çekici 
hangi berber yanağını keser müşterisinin 
gözlerine bakmasam, doğar mı güneş
X 
gözlerin boşluğa akan bir ırmak değil 
gözlerin sadece ölmek, yaşamak değil 
gözlerin tükeniş doruklarında 
bulunmayanları aramak değil 
gözerine aşina olduğum günden beri 
ben artık hır gece sesleniyorum 
düşe kalka 
yorgun argın 
derbeder 
yapayalnız 
duruyorum; yanlış anlaşılıyor 
her hücremde bir inkılab 
her gönlümde bir mahitab 
evim harab; ömrüm harab 
ne ay kaldı, ne de mehtab 
gök bulanık; ufuk silik 
gene de mağrur ve dimdik 
yürüyorum; mezarım oluyorsun ansızın
Xl 
bu son şiir, o küflü gözlerine yazılan 
bu son mezar kalbimde hicranla kazılan 
senin gamsız gözlerin kahkahalar atarken 
benim gözlerim viran; ağlamaya değer mi 
her cilven bir ıstırab; her nazın kapkaranlık 
yorgun kuraklığında ıslanmaya değer mi 
hiç güzel olur muydun gözlerin olmasaydı 
ateşlere girmeye ve yanmaya değer mi 
bir kevser ırmağında serinlemek dururken 
sellerine karışıp bulanmaya değer mi 
aydınlığın gözleri çağırıyor kalbimi 
zehir bakışlarınla boyanmaya değer mi 
gözlerine bir ömür dayanmaya değer mi
<end>

<start>
Aşkın ve acının vadilerinden
Geçerek yürümeyi öğrendi kalbim
Gözlerin var mıydı senin
Görebilir miydin duygularımın
Maverada açan çiçeklerini
Ellerin var mıydı senin
Tutabilir miydin uzatsaydım ellerimi
Nefesin zor fırtına dağıttı bedenimi
Parmaklar arasında duman duman her akşam
Ölümle randevumu hatırlayıp yeniden
Mezarıma yürürken
Unutuyorum sensizliğe alıştığımı
İçimin kan rengi okyanusunda
Zıpkın yemiş balık gibi yüreğim.
<end>

<start>
kusları gizler sende, feslegenleri gizler
rıhtımında geceyi aglatıyor denizler
alıngan martılara bırakma düslerimi
incitme kirpiginde kalan gülüslerimi
tahammül sularında batıyor kadırgalar
nabzımda direncimi bunaltıyor dalgalar
ıslak bir hayal gibi girebilsen koluma
kestane bakısların gül bıraksa yoluma
muharip kalemlerin kan mı yazar, a gözler
esirgeme ya O’nu, ya kıl nazar, a gözler
pervasız bir ayine dönüstürdün kanını
dergahında gizledin yüzümün tufanını
ahımın kanatları çırpınıyor gögünde
ipeginle sar beni, ruhumu gördügünde
aynalı bir ev kursam, bebeklerle donanmıs
kalbimi lamba yapsam, acılarla denenmis
esyası binbir gece masallarından kalan
yatagı melikeler melikesinden gelen
esrarlı kapıların ömrüme açıldıgı
efkarlı kadehlerden bengisu içildigi
evinden sonsuzluga uzasa pencereler
umidimi oksasa bahçesinde geceler
bitimli bir rüyada küflenen bir yareyim
hüznün sahikasında kıvranan avareyim
eflatun sokaklarda bosluga savrulan kül
melalin kucagında zehirlenen bir eylül
kusanmalıyım oysa gülümün sevgisini
üveyikler uçarken duymalıyım sesini
tükenmeden erdemi öldüren tutkularda
lekeli kaptanları unutmalı, sularda
isimsiz bir iklimde taze bahar gibidir
ürkektir, ötelerden esen rüzgar gibidir
ruhumda balarısı kah gülümün gözleri
gözlerime bir baksan, h gülümün gözleri
<end>

<start>
"baska zaman gelirim! " deyip gidisine
ne zaman? ! .. Çesmelerden zehir aktıgında mı
bir damla kıvılcımın çölü yaktıgında mı
bir kartalın, burkulan bir yürekle uçarken
yıkılan yuvasına dönüp baktıgında mı
uzak iklimlerde mi, havada mı, yerde mi
beni senden ayıran bu incecik perde mi
tünel kazmayı bile kolay kıldı yaratan
nedir beni acılar dergâhında çürüten
ölümün yolumuzdan çekildigi ânda mı
bu ırmagın denize döküldügü ânda mı
ne zaman? ! ..Fırtınalar koptugunda mı, gülüm
her insanın dogruya taptıgında mı, gülüm
göklerin alev alev kızarıp döküldügü
dagların iplik iplik yerinden söküldügü
kâinatın yeniden kuruldugu günde mi
dönüsü bulunmayan esrarlı dügünde mi
arıyı çiçeklerle bulusturan adına
görmeyeni gözüne kavusturan adına
sen de mi bir mum gibi eriyip söneceksin
söyle gülüm, ülkeme ne zaman döneceksin
<end>

<start>
malihulya mührünü parçaladım yeisin
yüregim kalemine sızdı Pîri Reis'in
zambak oldu içimde intikam arabası
kapıyı açın bana gülümün akrabası
çiçekleri çok seven, sever mi bir dikeni
gül olanlar anlar mı, gülde kahır çekeni
nirvanada Yunus'u bulunca isaretler
tükenince yolları karartan ihanetler
akrepler bogulacak bu askın göllerinde
bana bir dal uzatın istilâ çöllerinde
sevda hükümdarının tasıyın sancagını
tutusturun yeniden küllenmis ocagını
temâsâ baykusları cigerinden vurulsun
kırk gün kırk gece süren dügün dernek kurulsun
Ebu Kasım, suların eskittigi seccade
Picasso'yu mehtaba tasıdıgı gecede
vefakâr bulutlara saldım ulaklarımı
kadim dostum rüzgâra verdim dudaklarımı
alıngan gözlerimden yayılınca dalgalar
saracak evinizi münzevî dakikalar
sıradaglar ardından duyulacak
bu feryat yüzyılların çıglıgı sayılacak
bu Icryal yayılırken evrene Yesevî merhabası
açın bana kapıyı gülümün akrabası
<end>

<start>
üşüttün mü kundağını yayarken
incittin mi beşiğine koyarken
emzirmeyip ağlattın mı anası
sen yanmazsan gülüme kim yanası
adımları çaresizlik kokmasın
eller ona nazar edip bakmasın
odasını çiçeklerle donandır
canımdan çok sevdiğime inandır
ağacının dallarından meyve sun
oyasında bütün renkler bulunsun
hasretimi duvarında görmeli
kıracaksa, kalbimi o kırmalı
gecesine kandil yaptım katreyi
Fatih'in gül kokladığı portreyi
Hayreti'den müstezadlar okusun
gergefinde hicranımı dokusun
uyut onu kuştüyü döşeklerde
beklemesin tılsımlı eşiklerde
yüreğinden inciler sun anası
sen sunmazsam gülüme kim sunası
dünya bitse avucunda dirhem ol
benim için yarasında merhem ol
yatağında sultan gibi uyusun
uyusun da gonca gonca büyüsün
sabahleyin kuşlar ötsün başında
gülüm henüz bir gelincik yaşında
yakıldı mı saçlarının kınası
takıldı mı kurdelası, anası
unutma ki sen gülüme aynasın
gülümsesin, bebeklerle oynasın
ceylan eti, kuş sütü sofrasında
kaf dağının balı olsun tasında
kirpikleri ıslanmasın anası
sen yanmazsan, gülüme kim yanası?
<end>

<start>
mağrur camekânlara bakıp da ezildi mi
pırlanta çocukları görüp de üzüldü mü
bayramda, bayramlığın' giydirdin mi babası
kapkara gecelerde yanar mıydı lambası
okşar mıydın çam kokan ellerinle saçını
sevginle ilkbahara çevirdin mi suçunu
zamanın ötesini görmeliydi yüzünde
yıldızların sesini duymalıydı sözünde
gülümün toprağına gizledin mi ruhumu
söyledin mi, izini sularda bulduğumu
hayal bedesteninde mahzun olmamalıydı
düşler yolculuğunda yolda kalmamalıydı
bulmalıydı bulunmaz olağı kucağında
göklere salmalıydın onu gençlik çağında
sevgiyi bilmeyen gül, gözyaşında solarmış
kaşlarının altına sel suları dolarmış
güneşi aldatanlar, maskeler taktığında
kırılan her saatin bir ömrü yaktığında
gölgende taşıdın mı gülümü serin serin
çiçek tozu döktü mü avucuna ellerin
aranızda rengârenk papatyalar var imiş
bunu ancak çok seven baba-kız anlar imiş
dört mevsin, hayatına mutluluk sunmalıydın
nazıyla ve kibriyle dahi avunmalıydın
o, ruhumun en soylu, en güzel hırsızıdır
sadece senin değil, kâinatın kızıdır
kopan başımı bile dilersen dile benden
ALLAH'IN EMRİ İLE İSTERİM ONU SENDEN! ..
<end>

<start>
ey O'nunla konuşan, gülümseyen, yürüyen 
dostluğun en gizemli vâdisini bürüyen 
yanında mı söylerdi ormancı türküsünü 
sen de farkeder miydin cihannümâ süsünü 
dalgın bir pencerede roman mı okuyordu 
mûsikî mi dinliyor, ateş mi yakıyordu 
O'ydu, eşyayı seven kumru bakışlı gülüm 
baldıranlar içinde sedef nakışlı gülüm
aklın gözü şehlâdır, göremez kanda suyu 
sen de mi anlamadın bu kardelen duyguyu 
gülümün sûretinde binlerce can görmüşüm 
ne böyle bir ıztırâp, ne imtihan görmüşüm 
çılgın muhayyilesi kararıyor kulların 
ten kadehim doluyor şarâbıyla yılların 
bu şarâbı içecek yüreğimden âşıklar 
bu şarâbın rengini arıyor sarmaşıklar 
son fırtına dinince okyanus alçalacak 
bana mahbûbelerin en güzeli kalacak 
ey gülümün yanında dağları aşan Duygu 
O'nunla sırdaş olan, O'nu paylaşan Duygu
Barsîsa değilim ki ihanet çıkmazında 
kâh ezgiye dönerim bir garîbin sazında 
kâh asîl bir kavganın aynada izdüşümü 
nasıl anlayacaksın esrarengîz düşümü 
gülüm, varlığın için şiir istedi benden 
devşiriyor yüreğim lâlezârdan, çemenden 
dilesin, yıldızları parlatayım yüzünde 
rengârenk yelpâzesi olayım gündüzünde 
dilesin, getireyim yanına kafdağını 
götüreyim evine bengisu ırmağını 
pervaneler misali döneyim çevresinde 
sükûneti bulayım nârıbeyzâ sesinde 
bir ömür çeksem bile bu hicranın derdini 
dilesin, omuzumda taşıyayım yurdunu
gülüme bakan mîmar beni vîrân sanıyor 
kirpiklerini gören damarda kan donuyor 
O, bütün dilberlerin kıskandığı can gülüm 
masallar ülkesine hükmeden sultan gülüm 
dünyada yenilsem de, ötede zafer yakın 
Duygu, hatırım için gülümü üzme sakın
<end>

<start>
Güllübağları'na ejder mi çöktü
çöküp de, yoluma zehir mi döktü
yılan gibi kıvrılırken karanlık
perdelerde boğulmayın bir anlık
uçurumda mahsur koymayın kulu
gül bekliyor kırılgan Anadolu
kardeşleri, garip kuşu vurmayın
yollarına kan tuzağı kurmayın
ben hain değilim, hırsız değilim
hayasız değilim, arsız değilim
dikenim yok gülü sevmekten başka
kir taşıyan gönül, düşer mi aşka
kardeşleri, silahları bırakın
içimde parlayan güneşe bakın
bağınıza destursuz girer miyim
suyunuza köprüler kurar mıyım
gökten yağmur değil, kan düştü başa
kırda açan çiçek kalır mı kışa
kardeşleri, kara bulut olmayın
penceremden ışığımı almayın
ayırmadım gülümü obanızdan
NAMUSUMLA İSTEDİM BABANIZDAN*
balıkların yurdunu kum etmeyin
denizi dalgaya mahkûm etmeyin
yosunlarda batırmayın sızımı
sularda boğmayın denizkızımı
korsanlara küskün yunuslar öldü
narçiçeği bataklığa gömüldü
BU AŞKI BİR DAHA BULAMAZSINIZ*
BİR ŞAİRE SAHİP OLAMAZSINIZ*
kalleşlere kanmayın kan kokmayın
esirlere bakar gibi bakmayın
öfkenizle siyah bile kararır
öfke gider yüzleriniz kararır
kırılır evreni çeken halkalar
SAATLER EDEBÎ UYKUYA DALAR...*
<end>

<start>
canevinde bir buse oldu mu bu intizâr
çigneyip kararttı mı tenini tenim kadar
kahrıyla basmayınca kalbine, agladın mı
agrıyan yerlerine karagül bagladın mı
ıtır kokan gözlerin çamurlara karısmıs
böceklerin gezdigi yanakların kırısmıs
kapısının dibinde ölü bir kus gibisin
uçarken yakalanmıs ve vurulmus gibisin
ey yaslı bir talihin mahkûmu olan esik
ey kendi kan gölüne girip bogulan esik
methiye süzülüyor yıpranan sakagından
bir temenni kalmıstır diyerek, ayagından
yüzünde her lekeyi hâtıra biliyorsun
adı dudaklarını kanatmıs; gülüyorsun
dilenciye benziyor varlıgın O'nun için
bir kez bile kapıyı açmadı bir nün için
en yakın ânda bile gökler kadar ıraktı
bagrımızı çigneyip bizi yalnız bıraktı
sen de yüregim gibi çıglıklarınla yetin
sesine bir kulak ver bu sevdalı rü'yetin
Mecnun'u böylesine harap etmedi Leylâ
yıldırımlara bile dokunur bu vaveyla
gel seninle terkedip gidelim bu illeri
acıyla paylasalım en uzak menzilleri
ey simdi tenhâlarda yıgılıp kalan esik
ruhum gibi yerlere düsüp alçalan esik
<end>

<start>
aynalar, duydunuz mu kahrı kıskandıgımı
ona bile sessizce gülümsemis olmalı
söyleyin bu azaba derinden kandıgımı
gözüm dahi dokunsa gülüme, vurulmalı
gördügüm her dügünde "gelin"dir sanıyorum
gözyasım kezzap gibi akıyor yanagımdan
her sabah, uyandıgım rüyada yanıyorum
yalnızlık iki büklüm çıkıyor konagımdan
duyunca bir yapragın bir dalı seçtigini
bahçemdeki agaçlar atese dönüsüyor
takılan her yüzügün boynuma geçtigini
bilin artık aynalar; hücrelerim üsüyor
hep beni törpülüyor bu heyelan kuskusu
sanki O'nsuz kalmısım gögün yedi katında
bu derûnî aska mı kuruluyor her pusu
acaba gülüm mü var her duvagın altında
her sabah, yüzünüzde tebessüm görüyorum
O'na, umudunuzdan bile toz konmayacak
her aksam, mahkûm olup zindana giriyorum
aynalar, ben ölmeden, mumunuz yanmayacak
<end>

<start>
İnsan dediğin saçaktaki
Güvercinin farkında olacak
Ve bir çiçek açacak kendince.
Bu aşk var ya bu aşk;
Dikkat! 
Yangında ilk kurtarılacak....................
<end>

<start>
Sanki hicbir sey uyaramaz
Icimizdeki sessizligi
Ne soz, ne kelime, ne hicbir sey
Gozleri ge....................
<end>

<start>
Gözlerim bir baliğin onu tutma denizlerinde
Gözle....................
<end>

<start>
Bir elma tadı gezdiriyorum kafamda
Anlaşılması güç bir elma tadı
Ya sayılarla çiftleşiyor ya notalarla
Hiçbir zaman geb....................
<end>

<start>
Titriyor sazan balıkları
Suyun altında
Daha altında suyun sacları kesik
Bir kızın yü....................
<end>

<start>
Seni seviyorsam bunula her yerin
Öyle iç çekişlerin gibi bir değil iki
Nasıl yaşamaya başlar daha çok
Buluşan iki mısra gibi.Bir şiirin....................
<end>

<start>
bu kimin duruşu, bu sizin en gülmediğiniz saatlerde
her cümlede iki tek göz, bu kimin
ya da kim korkuttu bu kadar sizi
bu nasıl sevişmek, üstelik bu kadar hızlı
ya da tam tersine 
boş ....................
<end>

<start>
Açılmamış bir şarap şişesiydim
Ki öyle kaldım
Acımı köpürtmedim
İçime sağdım....................
<end>

<start>
Sesini öyle sesini
Görünen ağzında yarı çıplak
Seni sevdiğimin görünü....................
<end>

<start>
Sana her zaman söylüyorum, senin yüzünde gülmek var
Bakınca bir yaşama ordusu çıkıyor aydınlığa
Bir çiçek geliyorsun yeraltı çevresinden
Bir kartal gidiyorsun çıplağın ayaklarla
Şimdi bir pembeyi kovuşturuyor
Omzundan yukarıya üç kişi
Deli ediyor onları saçlarında
Bir karanfil çok
Bir karanfil azala azala.
En saklı yerlerinden en güzelliğin çıkıyor
Ansızın doğan hayvanlar gibi güzel
Bakınca bir şiir canlıyorum dünyaya
Yapılan bir şeydir şiir; yuvarlak, kırmızı, geniş
En genişi en kırmızısı o ezilmişler katında
Şi....................
<end>

<start>
Hicbir pul hicbir zarfa yakismiyor
Hicbir zarf ucbes satira
Ne zaman yanyanayiz iste o zaman
Doyamiyoruz tenlerimizin bitmez tukenmez sorgusuna.
Birakmak birakilmak ....................
<end>

<start>
Bu boyle kimin gittigi? Sen dur ey!
Belki de ellerimiz mi? biraz ince, biraz da cok kelimeli!
Bu sanki niye durdugumuz mu? acikken sevisme bolgeleri
Ay, pencere, goz! Siz git ey!
Kim bilir neyi saldigimiz bu da, yalnizligimiz gel
Yirtici kuslari mi gozlerimizin, ....................
<end>

<start>
Bugün pazar eve kırmızılar taşıyorum
Amcamı arıyorum duvara bakıyor amcam
Duvarda ne var, ben de bakıyorum
Komşuları çağırıyorum onlar da bakıyor
Çağırsam önüne gelen duvara bakacak.
<end>

<start>
Ev karanlık kap kaçak iğne üstünde
Karisi çocukları var mi yok mu belli değil
Masa iskemle ocak
Arama öyle şeyleri
Bir sofra bir yaygı
Bir sedir olsun yok mu
Yok o da yok iste
İğreti bir ya....................
<end>

<start>
EPİSODE
Ya alkol olmasaydı. Bir uzun bardaklarımız vardı. Herkes
birbirinden artardı
Bulanık, bungun artardı
Kuru gök, kuru bir yağmur bırakırdı sesimize
Çok uzaklarda çok düşündüğümüz bir şey solar solar solardı
Meyhaneler biraz olsun solardı
İmgeler ve bütün çözüm yolları. Bardaklar
Bardaklar, o uzun bardaklar, dişi alkoller yani
Çiftleşip bırakırlardı sesimizi
Sirkler ve bütün sirkler, atlıkarıncalar öyle
Çılgınca dönerlerdi sesimizde
Biz bütün görme gücüyle görürdük sesimizi
Renksizdi
Ve nasıl kirliydi ki, her günkü kuşkulardan
Her türlü engellerden, aşklardan ve kurallardan
- Sesimizi duyuyor musunuz. Hayır! 
- Sesimizi duyuyor musunuz. Evet! 
Yani işte böyle biz
Tek anlamlı iki söz parçası olan.
Biz bir de çok eski zamanlardan kalmış olurduk. Ve bir de
Sert içkiler içerdik - Bu tuhaf akşamları kim çizdi
Öyküsü tanrılardan ve açık denizlerden derlenen
Bu tuhaf akşamları kim çizdi
Güçlü bir soluk tarafından ve hırsla
Ve kirli
Ve büyük bir sirk çadırı gibi, uçsuz bucaksız
Bu tuhaf akşamları kim çizdi
Biz içkiler içerken.
Biz içkiler içerken cam kapılar yeryüzünü keserdi
Düşük organlarıyla kadınları keserdi
Biz içkiler içerken
Kesilince giderdi
Cam kapılar dönerdi, dünyacığımız kanardı
Cam kapılar dönerdi....................
<end>

<start>
Bir adam kendi tiyatrosunda, tamam
Bir köpek sokak değiştirdi, korkak
İçi sut dolu bir lokanta, ve kapandı
Ben ağzıma geleni söyledim, öyle
Gene bir ağaç ottu, bu kaçıncı.
Se....................
<end>

<start>
Ester'in söyledikleridir
Yalnızlığına korku vurma
Ester'in söyledikleridir
Ve gelsin ve geçsin bütün sözlerim
Gelsin ve geçsin
Es....................
<end>

<start>
EPİSODE
Çünkü bu kahverengi akşam saatlerinde
Her şeyi en soğuk ölçülere vuruyoruz
Bir uzak han kavramına. Hanların
Rahmindeki bir yolcuya, bir semendere
Ve soğuk bir çağdan geçiyoruz.
Çağlardan
Başımızda siyahtan bir hale.
KORO
Birdenbire yapayalnızsanız her yerde
Ve bundan korkuyorsanız
En küçük şeylerden bile.
Örneğin birine saati sorsanız
Karşıdan karşıya geçseniz bir caddede
Sesinizi alçaltıp dikkatle bakaraktan çevrenize
Biriyle bir şeyler konuşsanız
Ve her gün kitaplar, dergiler alsanız.
Postacı her gün mektup getirse
Sözgelimi bir resmi dairede
Fazlaca oyalansanız
Şöyle bir iki otobüs kaçırsanız üst üste, neden olmasın
Kaldı ki, hiçbir şey yapmasanız bile
Tuhaftır
Sanki herkes kuşkuyla bakacaktır yüzünüze.
Ve işte bir lokantaya girdiniz, garsonla çene aldınız
Şarapla yiyecek bir şeyler söylediniz, hepsi bu kadar
Biraz da güldünüzdü aklınızdan geçen bir şeye
Ya gülünç bir olaya, ya önemsiz bir söze
Ama az ötede düğmeleriyle oynayan
Ve yiyen tırnaklarını bir adam
Duraksız sizi izliyordur belki de.
Ya da bir dernekte üyesiniz, azıcık mutlusunuz
Ya da küçük bir memur bir banka servisinde
Durmadan suçlusunuz
Durmadan suçlusunuz
Durmadan suçlusunuz ve artık kendinizi
Gücünüz yok ödemeye.
Giderek siz oluyorsa bütün bir kalabalık
Yüzünüz yüzlerine benziyorsa, giysiniz giysilerine
Ansızın bir hastanın kendini iyi sanması gibi
Gücünüz yetse de azıcık bağırsanız
Bir yankı: durmadan yalnızsınız
Durmadan ....................
<end>

<start>
Keklik kokar üç ili birden duyurur
Amasya Nevşehir Bursa
Bursa'da tanımıştım seni ben
Adini hep başka söylediler kime sordumsa.
<end>

<start>
Sivridir ayaklari bastikca kati taslara
Kadinlar memelidir-Ya viski icelim ya bira
Hayatta olmayan masalar vardir ya
Tam iste onlar icinde bir masa
Mike ile Jim'e soyle bu gece ....................
<end>

<start>
Gül renginde basıyordum yere. Kaçırdım gözden
Küçük serüvenini su kuşunun
Bana kendini sundu sazlıkların arasından ve kendini okşadı,....................
<end>

<start>
İndirdik mi suya denizi
--İndirmedik suya denizi
--İndirdikti suya denizi
Buruk ve unutulmuş yapıyor beni
Su akşamüstü, su küçük şey
Ç....................
<end>

<start>
Dizlerinde kalırsın bir aksam vakti
Soluklarına uğrarsın, kısılmış gözlerine
Geçersin geçersi....................
<end>

<start>
Sözlerim kendim üstüne
Gölgem beni istedi
O ki istedi
Suyum beni istedi
O ki istedi
Cemile beni istedi
Ne oldu? hiç! alışamadım
Kartalın bir kayaya ça....................
<end>

<start>
O da var olanın ağır ağır yokluğu
Surda bir gündüz kımıldamakta
Dağılmanın beyaz organı: tuz birikintileri
Gibi bir gündüz
Kalın kabuklarını kaldırı....................
<end>

<start>
Hiç böyle ısınmamıştım;
Daldaki vişneye,
V....................
<end>

<start>
Beni uykudan uyandirir uyandirmaz
Dunyanin butun huylari yuzunde
Ben bunlardan birini seviyorum en cok
Sana bir nar kesip uzatiyor ya doga
Tutsam tanelerini
Sevincin gozyaslari derdim buna.
Bir sure ba....................
<end>

<start>
Bir ağaç sürüsünün üstünden
Çok ağaçlı bir ağaç sürüsünün üstünden
Kesilmiş limon dilimleri gibi düşüyor güneş
Votka bardağımın içine
Benim olmayan bir sevinç duyuyoru....................
<end>

<start>
Guz ve kis ve ilkbahar gecti
Yaz carcabuk gecti
Hepsi tekrar tekrar gectiler....................
<end>

<start>
Siz ne iyisiniz, ben sizi bir şeylere benzetiyorum
Bilmem bir testi, bir bakır sahan kolay mı sizinle
Çok rahat bir gökyüzü mü var sizinle
Güneş bir pazartesi olarak mı duruyor burnunuzda
Yoksa bükülmüş bir nehir gibi mi küpelerinizde
Siz küçük adıyla mı çağırırsınız sessizliği
Öyle mi, ya kim uyandırır sizde
Bu sevişme dalgalarını, aşk seslerini
Bak'ları, duy'ları, okşa'ları, evet'leri
Hele bu elleri, ayakları bu
Gözleri gözleri.
Gidip bir bardak su içiyorum. Ağzım benim! 
Su böyle neye benziyor, çok çocuklu bir bahçeye değil mi
Bakmayla içe....................
<end>

<start>
Ben orda, akşamına orospular dadanan
Camlarında pis sinekler gezinen, ben orda
Eskimiş bir tutuşla şarabını içiyor
Kadınlarda ölüyor kadınsız bakışlarla
Başıyla öne düşmüş yüreğiyle beraber
Ya Tanrıya inanır ya da....................
<end>

<start>
Sen, o benim, daha ne duruyorsun aşk kelimesi
Burasi ben, gene bir sevdaya cagrildi o yer
Inanma ellerimi deniz, agzimi bulut ettigime
Agzim da, ellerim de dunyaya gore
Gunum aydinlikla biter.
Tut ki ben her turlu gorunmenin apayrisi<....................
<end>

<start>
Ihlamur bardağını yana itince
Başını kaldırınca ıslak saç kokusundan 
Olgun bir kayısının içeriğidir sende
Senin gözleri....................
<end>

<start>
Bir taş atarsın, taş nereye düşerse
Mutlaka bir köşebaşıdır
Çünkü yüreğin daralmıştır ve kıştır
Kulla....................
<end>

<start>
Niye lmalı öyleyse
Aşk mutlu bir sürgünlükse.
Üvey annemdi benim, ben sarışındım
On altı yaşındaydım, sarışındım
Bulanık çıkmış fotoğraflar gibiydim, görünümsüz
Yalnızdım, karışıktım
Beni tanıyan kimseler yoktu
Hiç yoktu
İçime kapanıktım
Büyük ağaçların altında
Havuzun kırık taşları arasında
Bilmezdim mutluluk nedir
Bilemezdim
Alıp başımı gitmek isterdim
İsterdim ama, kalırdım
Sanki kar yağışlarının ardından
Uzun süren kar yağışlarının ardından
Sevimsiz bir lunaparkta
Kimsesiz bir atlıkarıncaydım.
Bir limonluğumuz vardı, öğle saatlerinde
Bazen o limonlukta uyurdum
Karışık düşler görürdüm
Yalnızlık?
O bir başına kalırdı, ben bir başıma kalırdım
Sanki hiç tüketilmeyen bir otobüs durağı
Gibi kalırdım
Bir gün
İçeri girdi, uyanıktım
Yarı uzanmıştım, uyanıktım
Bir üşümüşlüğü tutuyordum yüzümde, uyanıktım
Dudakları aralıktı, ben uyanıktım
Öyle bir süre durdu, baktı
O baktı ben de baktım
Yanım....................
<end>

<start>
Sözlerim kendim üstüne
Gölgem beni istedi
O ki istedi
Suyum beni istedi
O ki istedi
Cemile beni istedi
Ne oldu? hiç! alışamadım
Kartalın bir kayaya çar....................
<end>

<start>
Derin, sessiz, iyi, böylece
Güz, ölülerini bırakan kuşlar
Yer kalmadı acıya ülkemizde
Derin, sessiz, iyi böylece
Gün ortası alacakaranlık bakışlar
Bir buluşma y....................
<end>

<start>
Ona bir kolye vermiştim kendi sözlerinden
Sürekli bir gülümseyişle yüzümdeki
Görülmem....................
<end>

<start>
Dönelim
Döndürsün bizi
Kalbin akıp giden bulutlara benzeyen sesi
Yağmursuz bir yağmura açılmış kapılardan
Ve akılda kalan bir yokuştan
Ve yalnız çocuklara özgü o sonsuz sinema koltuklarından
Ve çocukluktan
Dönelim
Dönelim mi biz
Gençlikten, oralardan
Mutluluğu bir kabuk gibi saran mutsuzluklardan
Dönelim mi acıya
Acıya, büyük acıya
Ve soralım mı acaba
Ey büyük yalnızlık insansan eğer
Bir kaya
Dalgalar yalarken onu
O bakark....................
<end>

<start>
gelincikler tek tek gorundu mu cayirlarda
isi is kasabanin
su yuzlu cocugun isi is
bir de poyraza dondu mu hava
baslar masmavi damarlar fiskirmaya yanaklarindan
faytonlarin turuncu tekerlekleri
yansir gaz tenekeleriyle cevrili bahcelerde
asili camasirlarindan bir tutam civit kokusu alip gider
gelincikler tek tek gorundu mu cayirlarda.
saat onikilerde
postanede mektup yazan adamlara bakar bir semt delisi
durmadan bakar
ki o mektuplar nereye giderse gitsin
oylesine uzundur ki kasaba
gelinciklerden bukulmus bir ibrisim gibi
gidip gelen mektup zarflariyla tarif edilebilir ancak
iclerinde kar serpintisi
iclerinde bozkir
iclerinde herkesin bir guneyi....................
<end>

<start>
Ölü mü denir şimdi onlara
Durmuş kalpleri çoktan
Ölü mü denir şimdi onlara
Kımıldamıyor gözbebekleri
Ölü mü denir peki
En büyük limanlara demirlemiş
En büyük gemiler gibi
Kımıldamıyor gözbebekleri
Ölü mü denir şimdi onlara.
Suratları gergin
Suratları kararlı
Belli ki çok beklemişler
Kabuğundan çıkan bir portakal gibi gelen sabahı
Suratları gergin
Bir savaş alanına benziyor suratları....................
<end>

<start>
Güneş hızla duruyor
Biriyim yolculardan
Eski bir gökyüzünden başka alana
İki büyük....................
<end>

<start>
Dışarı çıkıyorsanız dikkat! çiçeklerle karsılaşmayın
Ya da koklamayın onları, iyisi mi yüzünüzü örtün şapkanızla
Ya da düşünmeyin hiç, ben bakin öyle yapıyorum
Neden diyeceksiniz, insandaki sevgiliyi eskitiyor bu çiçekler
Güneşe benzetiyorlar adamı, masaya vurmuş koyun bulutlarına
Pek tuhaf! ben de sahanda yumurtayı kıskanırım
Beni seviyorsanız dikkat! köşe başındaki camcıya sorun
O ne derse doğrudur, dalga geçmeyin adamla
Ustelik beni sevmek haşlanmış pirinçleri beyazlatır
Gunaydin!
Sabahlariniz gibidir beni sevmek, horuzun renkleri gibidir
Beni sevdiniz mi yangindir artık parmaklarınız
Sizi görmüyor muyum dikkat! trenlere çikolata yediriyorum....................
<end>

<start>
Kimseye karıştım mi? hiç karışmadım
Bu ki bana tuhaf sayılmadı
Gözleyip sordum mu hiç? hayır sormadım
Bu ki bana yalan sayılmadı
Acımak isim miydi? ....................
<end>

<start>
Alışılmış yerlerde alışılmış adam
Tuhaf adam, çok tuhaf adam, ya da bundan böyle tuhaf
Bir tuhaflıktır ama doğrusu
Omuza asılmış tüfek
Bir tüfektir her sokağın ucu
Siyaha kapalı at
Patladı patlayacak
İçine donuk pencere
Sert adam
Tek kelime
Adinin çıkardığı ses
Bir çekmece....................
<end>

<start>
Sıcak sıcak sıcak
Oturmuştum otların üzerine
Eski tiyatronun ortasındayım
Saydam bir sarkaç gibi sallanıyorum du....................
<end>

<start>
ben büyürüm ne zaman her yerde hep deniz olana
yarısı kesik inceden bir parmakla
ondan ki yaslısıyım durup durup sevmenin
ondan ki çoraklarda büyüdüm bir dilim tatl....................
<end>

<start>
Ey sonbahar! ey düşsel yolculuk! seni
Dolaştım yaz sıcaklarında, bekledim
Duydum ki benim değildi artık, doğanın
Kalbiydi uçurumlar toplamı kalbim.
De bana, anlat bana, öyleyse neden hatırlıyorum ....................
<end>

<start>
Kısacık bir gündü, bir iki dakikalık bir gündü
Çocukların günü gibi bir gündü
Kahverengi fotoğrafları vardı, bulanıktı
Hiçbir şey açık seçik görünmüyordu
Kocaman bir bahçe olmalıydı, orda burda
Tavuskuşları olmalıydı, herbiri
Öyle bir başına hiç kımıldamadan duruyordu
Saniyeler sümbüller gibiydi
Saniyeler sümbüller gibiydi dokunsam iki parmağım arasında akıyordu
Kısacık bir gündü.
Bir kişi bile yoktu
Hayrünnisa ile ben vardım
Seylan taşları ile işlenmiş bir iğne vardı
Yansıyan kırmızılık taranıyordu güneşte
Kan gibi parlıyordu
Şöyle böyle hatırl....................
<end>

<start>
Bir su yılı denebilirdi geldi geçti
Üstünde durmuyorum.
Terledim, bulanık baktım.
Ne varsa kendiliğindendi
Hemen hemen evden çıkmadım.
Sanki avuçlarımda sürekli
Yıkanmış, tabağa konmuş bir meyvenin ellenmişliği,
Ola ki makyajı bir oyuncunun, karışmış gözyaşlarına
Yeni kireçlenmiş bir duvarın kireci
Avuçlarımda sürekli..
Bir su yılı denebilirdi üstünde durmuyorum
Kalmışsa kalmıştır bir çomak gibi
Kuru
Artık kullanılma....................
<end>

<start>
O kadar ki, o yalnız
Ona ilk rastladığım bir şeydir aklım
Bir el sürer mavisini uzağa
Uzaktan daha uzağa. Ardından
Yetişir sa....................
<end>

<start>
Mavi rüyalarla dolu göğün kovası
İçinden kana kana içtiğim
Bulut kokulu gelin bohçası....................
<end>

<start>
Ben denizin kumları üzerinde durdum
Bir heykel tadında olan ve bunu geçen
Bir şekilde denizin kumları üzerinde durdum
Durdum ki, şehrin son kalıntısı onu unutmak olsa gerek
Diyordum. Ve bütün ayrıntılarından sıyrılmış bir düzlüğün
Ayrı bir nesne gibi, daha sonra da
Hiç görmediğim bir yaratık gibi üstüme gelmeye başladığı
Bir şey olsa gerek
Ben bunu duyuyordum.
Yalnız duymak mı? korktum ve her yerlerimle yalnız oldum
Oldum ki, düzlük dediğim o korkunç varlık
Bitmez tükenmez bir kaynaktan çoğalarak
Üstüme aktıkça benim
Ben kendimi koruyordum
Sanki bir çaresizlikten ödünç aldığım kendimi
Mesela ellerimi bir heykeli bozmayacak şekilde boşluğa uzatarak
Bir anlam vermek istiyor gibiydim düzlüğe
Ve birtakım görüntüleri üst üste yığaraktan
Bir anlam
Sonra alanlarda, ana caddelerde unutulmuş
ırtıcı bir hayvan gibi işte ben
Yapılması akla gelmedik
Daha bir sürü şeyleri de hep yapıyordum ki
Pek denenmemiş bir boğuşma şekli oluyordu bu da
Sonra ben yoruluyordum.
Yalnız yorulmak mı? giderek geri çekiliyordum biraz
Pençesi asfaltlarda gezen, tüyleri camları ikileştiren
Aşılır bir yer sanan o beton duvarları
Mermerleri ve soğuk potrelleri tırmalayan
Ben
Geri çekiliyordum biraz
Güçlenip saldırmak için düzlüğe yeniden
Ama hiç bilmiyordum ki, neresinden vurulurdu bu düzlük
Neresinden bozulur
Bilmiyordum ki
Bildiğim bir şey varsa, bana pek bir zararı dokunuyordu diyemem düzlüğün
Diyemem, çünkü bir yerlerim hiç mi hiç acımıyordu ki
Ne bir baş dönmesi, ne bir göz kararması
Duymuyordum ki
Olsa olsa benim kendime bir şeyler yapmam için zorluyordu beni 
Düzlük
Ve gerçekten yaptırıyordu da
Mesela giderek yenilmem gerekiyordu ki kendime, yenildim
Uzanmam gerekiyordu ki yere, uzandım sonunda iyice
Uzandım içimdeki o beyaz düzlüğün taşırdığı
Bembeyaz taneciklerin üstüne
Artık çağanozlar bir su gibi beni yalayarak
Geçiyorlardı tek sesli yaradılışımdan
Ve memeli balıklar ağır ağır doğuruyorlardı içimde
Ben ve kumlar bir pesüs gibi ağırdan yanıyorduk
Biz öyle yanıyorduk ki, dünya ise bu alevden
Bir bağışlanmamış dünyaydı
Artakalan dünyaydı eski bir tevrat plağından
Gittikçe bizim olmayan bir
Dünyaydı
Ve düzlük bir peygamber ölüsü karşısında
Bitmeyen bir düzlüktü ki... işte ben
Gene de tam kendisi oldum diyemem düzlüğün
Diyemem
Çünkü bazı olaylar bunu doğruluyor
Ve bazı düşünceler.
Şöyle ki: 
Martılardan bir tanesi yalnız yaşıyormuşçasına boşlukta
Dünyanın en heyecanlı çizgilerini çizdi
Ve bulutlar doldurdu bu kıvrımları yavaştan
Ve benim yarattığım tanrılar ki, geldiler
Bir inip bir çıktılar çocuklar gibi
Çığlık çığlığa
Bu metalsi görünümler arasından
Sonra ben belki de gözlerimi yumdum
Her yerlerimle yalnız old....................
<end>

<start>
Gerçekte duymadığım sesler bitti
Öğleye doğru bir gökgürültüsü yalnız
Karıştırdı ortalığı bir süre
Gök akıttı bir parça yağmurunu
Ve deniz kuşları umutsuz
Arıyorken kokularını gölgelerinde
Sıyırdı bir iki bulutu güneş de
Yığılıp kaldı yorgun
Denizin gözbebekleri üstünde.
Bir uyum muydu durgunluk, fırtınayı
Gökgürültüsünü de barındıran içinde
Duyuyorum o tanıdık sesi yeniden
Tiz bir çıngırağı andıran
Benzeyen zil sesine de
Daha önce unutmuşum gibi denizde
Yankılanıp durdu ara vermeden.
Hangi dili öğreniyordum? Mutluluk
İki tek ağustosu çarpıştıran
Sızdıran kanını bu yaz gününe
Yaşayan bir mutluluk? Ve işte
kaç yerinden kesilmiş ki ellerim
Bekletip durdu da acısını bunca yıl
Şimdi bir gülümseme gibi sindi yüzüme.
Görmüşüm daha önce de bir Lidya kralının boynunda
Bilmekti yazgısını ölümünü, gene de
Yıllarca beklemişti kendini
Yeşimden sapı olan bir kılıçla
Bense ne ....................
<end>

<start>
Geçtikti bir gün hani
Ormandan ve aydınlıkların fısıltısından
Kenti görmeye gittikti yağmurda
Yürüdüktü dar sokaklarda saatlerce
Girdikte sonunda yanık yağ kokulu
Çinko tezgahlı bir meyhaneye
Göz göze geldikti sevimsiz bir papağanla
Demiştin o gün bana, anımsıyorum
Ah, acısız boğulabilir insan.
Eylüldü, mavi donemiydi sanki Picasso'nun
-Denize inen atlılar-
Sonra Guernica ve
'Chat et oiseau'
Yıl bin dokuz ....................
<end>

<start>
Gövdesi ince uzun, eliyse peynir ekmekli
Beni mi süzüyor ne, cay mi içiyor ne, anlamadım
Bir asker, öyle bir asker ki, doğduğu günden beri izinli
Dünyaya izinli, kadına izinli, sevmeye izinli
Bilmem ki nasıl olmuş her yerden çıkıvermişler
Ürkek ve devamlı insan yüzleri.
Güneşler gidiyor camlarda, Bayburt'ta aksam yemeği
Kolunu kaldırıyor biraz, ....................
<end>

<start>
Sisini kendi yaratan gemi
Kayıp gidiyor ayaklarımın altından
Çırpıyor kanatlarını zıpkın kuşu
Sisin içind....................
<end>

<start>
Sizin bir cift goz olan o seyleri tasidiginiz gibi
Bir borazan tasirdi, ta-tarata, ti-tiriti
O calmiyor muydu, olanca goruntuler ayakta
Uzaklar, cins ulkeler onunla bir giderdi
Daha gormedimdi ben oldum bittim oyle yurek canlisi
Anilar mi, tez....................
<end>

<start>
Beni dinlersen Uskudar'a gitme
Ibrahim'i gorme siir yazma
Su herkesin....................
<end>

<start>
Gün günden odamın şeklini alıyorum
İşliyorum bu iniltili varlığı yenide....................
<end>

<start>
Sonra yavaş yavaş siz de
Kırlara gömüldünüz
Yaşayan bir aleme doğru
Acildi hafifçe şemsiyeniz.
Nasıl da kaynaşıyordu meydan
Değişmemişti kırların hali
Otlar fidanlar gibiyd....................
<end>

<start>
Bir gün akıp gitmeye her yerim
Suyundan içmeyle alışık.
Gitmek! yazmışım defterime çoktan
Rıhtımlar, güz halatları, daha bir suru şey
Şuramda darmadağınık.
<end>

<start>
Kırda metalsi bir uçurum kalınlığında
Hiç kimselerin geçmediği sesi
Orda burda yaslı ısınlar. Ötede az
Bir korkuluk; olumun....................
<end>

<start>
Ve yıllarca sonra kadının ölüsünü
Bir bulantı cenazesi gibi kaldırdılar içimden.
O gece konağın bütün lambalarını yaktım
Elimde bir içki şişesiyle ben
Sanki bir insan şehrayini vardı da, ben
Gecesiz bir sarışındım
Gecesiz bir sarışındım ve işte
Bütün kapıları açtım kapadım
Kırdım parçaladım elime ne geçtiyse
Biblolar mı olur, yağlıboya tablolar mı, kristal takımlar mı
Elime ne geçtiyse
Açtım pencereleri dışarı attım.
Durmadan atıyordum, eşyalar bitmiyordu ki hiç
Eşyalar bitmedikçe öfkeyle içiyordum
Ve kinle
İniltiler duyuyordum aşağıdan yukarıdan
Ve bağrışmalar
Ve çığlıklar duyuyordum bir de
Tanıdığım artık ve bildiğim iyice
Acayip hayvan seslerine benzeyen
- Konak ki bir şimşekti de, elle düzeltilmişti sanki bir yağmur öncesinde -
Uşaklar evlatlıklar birbirine giriyordu
Birbirlerinden çıkıyordular
Aralarına karıştım
Boşaldım boşaldım boşaldım
Ve bilirdim, biliyordum, süresiz bir sarışındım
Başkalarını da çağırdım daha sonra
Ve karşıladım.
Oramlakarşıladım, en çok oramla....................
<end>

<start>
Tepebaşı'ndan Pera'ya girerken
Küçük bir alandan geçeceksiniz
Geçmeyin
Sağda ufak bir dükkan vardır, benimdir
Kapının üstünde KÜRK TAMİRCİSİ YORGO yazılıdır
İyi havalarda kapısı açıktır
İçersi biraz loştur
Loşolsun, ben severim, böylesi daha güzeldir
Ben, karım, bir de anjel
Biz üçümüz kürk kaplarız, kürk dikeriz
Anjel elimzide büyümüştür, iyi kızdır
Hemen hemen hiç konuşmayız - içersi biraz loştur -
Yoktur ki ne konuşsak yıllarca konuşmuşuz.
Ama baksak ki birbirimize arada
- Yorulunca işten bakarız da -
Sanki herkes yeni bir haber getirmiş gibidir
Öyledir öyledir
Yüzlerimiz ona göre kesilmiş
Ona göre biçilmiştir....................
<end>

<start>
Her sevda başlangıçtır bir yenisine
Öyledir, her yoğun günün sonu
Ezip geçer yalnızlığın burukluğunu.
Sen ki kendinden uzak binlerce tepedes....................
<end>

<start>
Her gün biraz daha yalnız Robespierre
Ve Fransa biraz uğultulu
Yalnızdır akşamı yok edilen bir subay
Bilinmez ürkütülmüş atları ne çok sevdiği
Her yalnızlık biraz ihtil....................
<end>

<start>
Biliyorsunuz parkların
Sizi çağıran tarafları
İnsanın gizli, karanlık köşeleriyle oranlı
Orada saklanıyor onlar
Çünkü her türlü saklanıyorlar orada
Bir yağmur öncesinin loş sokaklarıyla
Dağınık mavisiyle gözlerinin
Sevgi vermez kadın uçlarıyla
Korkuya, sadece korkuya sığınmış olarak
Eskimiş, kurtlanmış ikonlarıyla kiliselerinin
Yalvaran bakışlarıyla - nasıl da sevimsiz -
En kötüsü, belki de en kötüsü
Bir duygu açlığıyla soluyarak
Parklara yerleşiyorlar, parkların
Onları çağıran köşelerine
Bir karıncayı selamlıyorlar, besili, siyah
Bacak aralarından
Çömelmiş, öyle sakin
Selamlıyorlar
"Günaydın" diyorlar atılmış bir kâğıt parçasına
Kuleler yapıyorlar ayak parmaklarından
Birinci katta bir kibrit çöpü oturuyor
Acılar alıp veriyor dünyadan
Dillerini gösteriyorlar, dizkapaklarını
Bir sıkıntı şiiri gibi
Sıkıntı
İşte
Tam orada duruyorlar.
Bu kimin duruşu, bu sizin en gülmediğiniz saatlerde
Her cümlede iki tek göz, bu kimin
Ya da kim korkuttu bu kadar sizi
Bu nasıl sevişmek, üstelik bu kadar hızlı
Ya da tam tersine
Boş vermek öperken, severken boş vermek sevmelere
Sulardan ürpermek gibi dokununca,
Ya da ben kimi sarmışım böyle kollarımla
Kime söz vermişim, biraz da unutmak gibi
Denir mi, ama hiç denir mi, iş edinmişim ben
İş edinmişim öyle kimsesizliği
Kendimi saymazsam - hem niye sayacakmışım kendimi -
Çünkü herkese bağlı, çünkü bir yığın ölüden gelen kendimi
Konuşmak? konuşuyorum, alışmak? evet alışıyorum da
Süresiz, dıştan ve yaşamsız resimler gibi.
Ne çıkar sanki sardıysam sizi kollarımla
Unutmak, belki de unutmak olsun diye mi? 
Onu da tatmak gibi
Oysa ne bir evim oldu, ne de bir yerim var şimdi gidecek
Ama gitmenin saati geldi
Kirli bir gömleği çıkarıp asmak
Yıkayıp kurutmak ister ellerimi
Su içmek, saati kurmak ve sebepsiz dolaşmak biraz da
Açınca camları - diyelim camları açtık ya sonra? -
Sonrası şu: ben bir camı, bir perdeyi açmış adam değilim
Bilirim ama çok bilirim kapadığımı
Öyle iş olsun diye mi, hayır
Bilirim içerde kendimi bulacağımı
Dışarda görüldüysem inattan başka değil
Evet, çünkü bu karanlık işime en geleni
Kendimi saklıyorum ya, bir yığın ölüden gelen kendimi
Oramı buramı dürtüyorum, bunu sahiden yapıyorum
Ve açıyorum bütün muslukları
Diyorum sular mı böyle, sular mı olmalı
Ne geldiği, ne de gittiği yer belli
Olmuyor, gene kendimi düşünüyorum
Alıştım istemiyorum.
III
Binlerce, ama binlerce yıldır yaşıyorum
Bunu göklerden anlıyorum, kendimden anlıyorum biraz
İnsan, insan, insandan; ne iyi ne de kötü
Kolumu sallıyorum yürürken, kötüysem yüzümü buruşturuyorum
Çok eski bir yerimdeyim, çürüyen bir yerimden geliyorum
Öldüklerimi sayıyorum, yeniden doğduklarımı
Anlıyorum, ama yepyeni anlıyorum bıktığımı
Evlerde, köşebaşlarında değişmek diyorlar buna
Değişmek
Biri mi öldü, biri mi sevindi, değişmek koyuyorlar adını
Bana kızıyorlar sonra, anısızın bana
Kimi ellerini sürüyor, kimi gözlerini kapıyor yaşadıklarıma
Oysa ben düz insan, bazı insan, karanlık insan
Ve geçilmiyor ki benim
Duvarlar, evler, sokaklar gibi yapılmışlığımdan.
Bilmezler, kızmıyorum, bunu onlardan anlıyorum biraz
Erimek, bir olmak ve unutulmak içindeki onlardan
Ya da bir başkaca şey: ben kendimi ayırıyorum
O yapayalnız olmaktaki kendimi
Böyleyken akıp gidiyorum bir nehir gerçeği gibi
Sanki ben upuzun bir hikâye
En okunmadık yerlerimle
Yok artık sıkılıyorum.
Biliyorsunuz, size geldim sadece
Kapınızdan aldım, ballı çöreklerinizden
Peki bu sevinmek niye? 
Girdim ki içeriye yıllardır soyunuyordunuz
Ve işte giyiniyordunuz yıllarca
Bir Mısır, bir Roma, belki de bir Yunan elleriyle
Eski bir insandınız merdivenler gıcırdıyordu
Her eski daha bir eskiyi uyarıyordu
Otlar ve geyikler duruyordu tanımsız sadelikler içinde
Sesler mi? acı sesler geliyordu erkeksiz, yanık
Bir türlü bakıyor, gene bir türlü soluyordunuz işte
Düşündüm, ama merdiven gıcırdıyordu
Olmazdı sanki gıcırdamasın, ürpermesindi bir yerimiz
Biliyorsunuz olmazdı
Ağzımız koksun, ama koksun, biz iğrençliğe de varız
Yatalım, leş gibi yatalım, öylesine alıştığımız ki bu
Bir kumru bir kumruyu tamamlasın
Bir yılan, bir fare bir deliği kapasın bu
Sadece bu.
Bak göreceksin nasıl da ayrılmak istiyoruz sonra
Nasıl da kaçmak istiyoruz birbirimizden
Yeniden yeniden yeniden
Yeniden hazırlanıyoruz
Sanki bir güzelliği ödüyoruz
Belki bir güzelliği ödüyoruz.
Biz olmayan insanlarız, ya da çok kuşkuluyuz - böyle
Nereden geldiniz, tam sizi soracaktım - böyle
Biraz da soğuk almışım, biraz da içki, biraz da bahçe
Yukarı çıkalım, hadi çıkalım, annem çay pişirir size
Çünkü o bizim yukarda her zaman bir mavi olur
Güneşler girer çıkar ellerinize
Biriyle konuşursunuz, olmayan biriyle, hadi sevinin
Kim bilir, belki de buluşursunuz
Söz verip sizi bekletenlerle
Sonra da çıkarız - niye olmasın - bahçeye çıkarız birlikte
Otlara basarız, dallara değeriz, bunları hep yaparız
Biraz da susmalıyız. İnsan bir şeyler aramalı kendinde.
Dedim ya, annem de var, ama çay pişirmez size
Durur da durur işte yıllanmış heykeller gibi
Bilmem ki, bilmiyorum da, belki de benim annem yok
Belki de öyle beyaz ki, alışmış görünmezliğe.
Nereye gidiyorsunuz ama nereye
Sanki biz olmayan insanlarız biraz da kuşkuluyuz
Ya da çok kuşkuluyuz - böyle.
Yüzümü size çeviriyorum, siz misiniz? 
Elimi suya uzatıyorum, siz misiniz? 
Siz misiniz, belki de hiç konuşmuyorum
Belki de kim diye sorsalar beni
Güneşe, çarşıya, kadehe uzatacağım ellerimi
Belki de alıp başımı gideceğim
Biliyorsunuz ya bir ağrısı vardır gitmenin
Nereye, ama nereye olursa gitmenin
Hüzünle karışık bir ağrısı.
İşte bir denizdeyim, dalgalar ortasında
Kim olsa denizci der, denizden anlayan der bana
Adımı bilmeden der, adımı bilmeden
Şafaklar kadar güzel adımı
O zaman bir kıvrılandır, bir kuruyandır dudaklarım
Ve gittikçe sıkılmaktır ülkesi sıkıntının
Sanki bir yokluğa, bir çaresizliğe bakar gibi
Nice yüzler görürüm, nice değişik kıyılar
İnsanı, o kayalar gibi sert insanı
Bekledikleri kadar.
Bir ağız, bir tütün, bir mızıka gerçeği gibi
Varınca kıyıya birden
Değilsin artık gemici.
VII
Bana bir şeyler söylediniz, anlamadım
Bir cümle, bir iyi söz, gene anlamadım
Doğrusu hiç anlamadım, siz ne demiştiniz? 
Ben ne demiştim, ve çekip gitmiştim sonra
Öyle ya, niye hiç değişmedi bakışlarınız? 
BİTMEDİ, DİYORUM BİTMEDİ ŞAŞKINLIĞIMIZ.
O gün bugündür işte - ben mesela
Çok usta bir avcının gözleri karşısında
Bir çocuk olarak taptaze oyuncakların
Ve çok ölçülü saatlerinde ev kadınlarının
Ki birdenbire açılan kucaklarında
BİTMEDİ, AMA BİTMEDİ ŞAŞKINLIĞIMIZ.
Bitmedi anlaşıp soyunduğumuz gün - o beyaz
Bir taşı kaldırdığımda o akıl almayacak yaşayış
Tanrıyı sorduğumda, olur ya, günün birinde tanrıyı
Odama kapanıp saydığımda ayak parmaklarımı
Kapımı çaldıklarında - bunu size söylüyorum anladınız
Kaykılmış, büyümüş gözleriyle onların
Kim der ki yalan, ve yalandır orda konuştuklarımız
BİTMEDİ, DAHA BİTMEDİ ŞAŞKINLIĞIMIZ.
Üstelik bitecek gibi değil
Biri kopmuş ayağından, biri kopmuş kimsesizliğinden
Sımsıkı tuttuğu dönerken köşeyi
Elinde bir bıçakla
Ve öldürmek isterken - kimiyse kimi
Gülünç, sebepsiz, bilinçaltı
Ama tutalım, koyvermeyelim
Tutalım koyvermeyelim bırakın kibarlığı
Yanılmak kolay, üstelik çok belli işte yanıldığımız
BİTMEDİ, DİYORUM BİTMEDİ ŞAŞKINLIĞIMIZ.
Paralar bozduruyoruz, gereksiz eşyalar alıyoruz bu yüzden
İçtikçe içiyoruz o çocukluk günlerinin yüzüyle
Biri mi öldüydü ne, selviler, mezar taşları, kalabalık
Ya da bir masal mı söyleniyordu, hiç mi hiç bitmeyecek bir masal
Kimbilir n'olduydu gene
İşte bir sevgilinin bırakıp gitmesi üzerine
Apışıp kaldığımız, yatıverdiğimiz yemekten sonra
Saatin kaç olduğu - üstelik sorulmaz ki
Sabaha kadar sabaha
Uyuyup uyandığımız
BİTMEDİ, DİYORUM BİTMEDİ ŞAŞKINLIĞIMIZ.
Evlere sığamıyoruz, öylesine büyüdü ki vücutlarımız
Ve konuşmalarımız, öylebüyüdüler ki peşi sıra
Hani hep bir olup da eve taşıdıklarımız
Kahveden, meydandan, sokak içlerinden
Bulup da çıkardığımız
Konuşmalar:
- Biri geliyor sözü değiştirelim
- Yürüsek açılırdık
- Bu ne uzun bakmak kendinize
- Ağzım mı kokuyor ne, yaa! ... çok kötü bir günümdeyim
- Akşama bezik, evet, siz ne içerdiniz? 
- Annem mi, çok sevinecek..
, Belki de sinemaya gideriz..
- Bilirsin erken kalkmalı, yarın.. (gülüşler)  yok canım! 
- Siz yarın deyince aklıma ölmek geliyor, katıla katıla ölmek
- Bana kalırsa..
- Evet size kalırsa
- Bana kalırsa şimdiden eğlenelim
- sus! 
- Biri geliyor
- Biri geliyormuş sözü değiştirelim..
Yengemin başı ağrıyor, tek sebebi büyümek
Masalar, tabaklar, hani şu kirazlar koyduğumuz
Kalmadı adım atacak yer bu yüzden
Oğuza söylemeli, bir daha çiçek getirmesin
Lale de saçlarını kestirmeli
Sonra gereksiz eşyalar var, bir gün oturup konuşalım
Örneğin şu hasır koltuk neye ya....................
<end>

<start>
Bir plak gibi donuyor gokte mavilik
Sesi asagida, cok asagida
Ustunde bir ....................
<end>

<start>
Binlerce geyik ya da binlerce kuşun beraberliği 
Aşk, o benim en güzel hayvanımdır
En yeşil ormanların en yeşil mantığında
Duyulmaz, öpülmez balığında deniz altlarının 
Ya da bir akşamüstü lokantası gibi 
Çöküp de köylülerin yorgun argın 
Aşk
Çok belli bir dudakta iki kişi olmanın.
Çok gördüm bir kadındır atlanıp gözlerinden
Göz, o benim en deli hayvanımdır
Bir fiildir ne zaman, durakalmış bir fiil
Ucuza yaralanmış, vurulmuş serserilikten
Gözdür, kim ne derse desin, bütün aşkların en serserisi
Karasız, durgun ve küçülmüş bunca serüvenden
Aşk
En bitirim acılarda en dayanıklı büyüyen.
Tükenmez ağızlarda tükenmez seslenişler<....................
<end>

<start>
Açılmamış bir şarap şişesiydim
Ki öyle kaldım
Acımı köpürtmedim
İçime sağdım....................
<end>

<start>
Bir menekse duyuyorum ellerimsiz
O kadar guzel ki, Amerika bile guzel
Sen bile guzelsin bensizce
Atomlar bile guzel
Molekuller bile
Toplanip ayak olu....................
<end>

<start>
Silik bir izlenim gibi kaliyordum kendimde
Elimle filan bir seyler yaptigimi goruyordum
Seyrek de olsa konusuyordum, ornegin
Eski bir efsaneyi anlatiyordum b....................
<end>

<start>
İste bir eklem yeri daha
Doğayla ben, benimle doğa.
Var, o kadar unutturacak şey var da
Neden bir o, bir soğut ağacı
Şayisiz yaprakl....................
<end>

<start>
kısacık bir gündü, bir iki dakikalik bir gündü
çocukların günü gibi bir gündü
kahverengi fotoğrafları vardı, bulanıktı
hiçbir şey açık seçik görünmüyordu
kocaman bir bahçe olmalıydı, orda burda
tavuskuşları olmalıydı, herbiri
öyle bir başına hiç kımıldamadan duruyordu
saniyeler sümbüller gibiydi
saniyeler sümbüller gibiydi dokunsam iki parmağım arasında akı-
yordu
kısacık bir gündü.
bir kişi bile yoktu
hayrunnisa ile ben vardim
seylan taşlari ile işlenmis bir iğne vardı
yansıyan kırmızılık taranıyordu güneşte
k....................
<end>

<start>
denizlerin rüzgarı denizlerin,
gelir vurur kızların bacaklarına.
izmir'in akşamları izmir'in,
herkes saadetini düşünür.
öpülmez ki deniz rüzgarı,
kolay kolay öpülmez ki.
bir kaçar bir de durur
kadınlar gibi.....................
<end>

<start>
Söyleşi:Adnan Benk, Tahsin Yücel, Nuran Kutlu
Sona Kalsa
Usul usul konuşuyorlar aralarında
Denize bakıyorlar bazan -çatalını gezdiriyor biri tabağında-
Gölgesi bir kuş ölüsü
Karşıda. yeni budanmış ağacın
       -Olsa. başlangıçlar sona kalsa-
Kolyesiyle oynuyor kadın -tabağımda soyulmuş elma-
Saatime bakıyorum sık sık
Kapıyı gözlüyorum arada
Biraz soğuk mu geliyor ne -kapatır mısın-
Sinirli bir kırmızılık suya batıyor
Düşünüyorum, ansızın birdost yüzü mü
Görmemişim de yıllarca.
Gelse
Değişmiş çok. yaşlanmış da
Sigaramı yakıyor durmadan
İstemem diyemiyorum -ama yakmasa-
Konuşuyoruz-konuşuyormuyuz-
Yazmayı bırakmış çoktan
Gerçi bir roman taslağı varmış kafasında
''Bir elimde elma, elmada bir el''
Diyorum
Hayretle bakıyor yüzüme
Bir bardak bira içiyor, çekip gidiyor az sonra.
Kadranı kırmızı saat
Flasterle tutturulmuş kırık cam
Şurda burda plastik çiçekler
Evet, aralık kapıdan soğuk geliyor
Tam kalbimin üzerine bu akşam.
Ölüm
Sen en güzelsin bu saatlerde
Büyütmüş yetiştirmişsin beni
Söyler miyim hiç sana hayran olmasam.
Bugün de ince, bugün de kırıldı kırılacak
Bugün de
Tam nerede kalmışsam.
Edip Cansever
Adnan Benk - Bir şiir, şiirse, her şeyden önce biçimsel bir özelliğinden kendini ele verir. Anlatacağı, ileteceği ne varsa, biçimde görülür. Daha konuya: falan girmeden birtakım denemeler yaptık senin şiirinin üstünde. Biri şu: Bir, iki, üç, dört ve beş heceli sözcükler kullanmışsın. Toplamı 142 sözcük. 30 tane tek heceli, en çok da (45)  üç heceli sözcük kullanmışsın. Bunların şiirin içindeki dağılımı her halde gelişigüzel olamaz. Sözcükler de birer öğeyse, bunların dağılımında bir mantık arayabiliriz.
Tek hece kaç tane dedin? ..
Adnan Benk - 30.
Çoğu "bir" oluyor.
Adnan Benk - Beş heceli de altı tane var. Ağırlık üç hecelilerde. Örneğin birinci bölümde iki tane iki heceli var. İki tane de beş heceli. Bu iki heceliye, şiirin iki heceliyle başladığım da gözönünde bulundurarak, ses dizesinin ilk sesini, temel sesi verirsek, öteki sözcükleri de, gene hece sayılarına göre değerlendirirsek (iki heceli = do, üç heceli = fa, vb.)  şöyle bir biçimlendirmeye varabiliriz:
Her biçimlendirme gibi, bu da görece ve saymaca. Ama, şiirdeki gizli bir biçimi, dolayısiyle de anlam yapısını, daha bir açıklıkla sezmemizi sağlayabilir. Nitekim, bu müzik tümcesi, altı dizelik ilk bölümün müziksel tümcesi, bu bölümün sonlanmış, temel çelişkisini, şiir boyu geliştireceği öğeleri saptamış olduğunu gösteriyor.
Sesi biçimleştirerek biçimin üstüne bir örtü çektin. Benim için şaşırtıcı bu, böyle bir soru beklemiyordum. Ama öteden beri düşündüğüm bir şey var, burada ne kadar geçerlidir, bilmem, ama istersen onu açıklamaya çalışayım. Son çalışmalarımda şiirde dış sese ve iç sese çok önem vermek istemiyorum. Dış ses dediğim, uyak, ses benzerlikleri vb... İç ses ise, bir dizeden öbür dizeye kıvrılırken, dizelerin bitimindeki ve başlangıcındaki seslerin uyumu. Örnek olarak söyleyeyim: Orhan Veli, Dalgacı Mahmut şiirinde: "İşim, gücüm budur benim" diyor. Üç "-m" var, bu bir iç sestir, aynı zamanda, tek dizede olsa bile ya da Behçet Necatigil'de "Çok çiğ çağ", Ç'lerle sağlanan bir içses biçimidir. Bense son günlerde şöyle düşünmeye başladım: şiirin içinde sesi gezindirmek. Elimden gelse uyak ve ses benzerliklerini atacağım. İç sesleri ve dış sesleri attıktan sonra da uyak ve ses benzerliklerini atacağım. İç sesleri ve dış sesleri attıktan sonra ne getirebilirim yerine? Ben şiirde akustik diye bir şey düşünüyorum, ses dağılımını düşünüyorum: şiiri bir yapı, bir mimari olarak ele almak, seslerin dağılımını, tıpkı konser salonundaki gibi şiirsel yapıda dağıtmak ve ortaya çok değişik bir ses çıkarmak. Bunu çok küçük çapta da olsa son kitabımda yaptım, ya da düşündüm hiç değilse. Ses dağılımı, yani akustik. İyi bir dağılım elbette şiirin içeriğinden gelen biçimdedir, sestedir. Şiirde, şiirin tema'sında bir yavaşlık, bir sessizlik, varsa, ses dağılımı da yavaş olacaktır. Şiirde sert, çıkışlı, kavgalı, öfkeli birtakım durumlar varsa, bunun da sesi başka türlü olacak ve şiirsel yapıda dağılacaktır. Böyle bir deney son zamanlarda kafamı kurcalıyor. İnsan şiiri çoğu kez yazdıktan sonra düşünüyor.
Adnan Benk: Böyle yazılmış yayımlamadığın bir şiirin var mı? ..
Var.
Adnan Benk: Örnek olarak bu konuşmaya koyalım. Ama sen ses dağılımı derken, "Gölgesi bir kuş ölüsü" dizesindeki ö, ü seslerini kastetmiyorsun...
Bu iç ses. Gerçi burada düşünülmüş değil bu.
Adnan Benk -Hayır, düşünülmüş. Gölgesi bir kuş ölüsü, ölüm büyütmüş, söyler miyim? .. Ölüm temasının kendine özgü bir sesi var.
Evet, var. Bunu, dediğim gibi, akustikle karşılamak istiyorum. Son bir kitabım çıktı: Bezik Oynayan Kadınlar, orada bu akustik denemesini yaptım. Nereye kadar başardım, bilemiyorum. Bu şiirlerle aşağı yukarı aynı zamanda yazılmış şiirler.
Adnan Benk - Peki şöyle bir örgü de var: Bölümlerin dize sayısına bakarsan 6, 6, 11, 5, 4, 3, diye gidiyor. İlk iki bölümde durağan. Sonra birden genişliyor, birden daralıyor, sonra gitgide küçülüyor. Yalnız bu şiir için söylüyorum. Kitabındaki öbür şiirlerde bunun olduğu yer var, olmadığı yer var.
Burada aralıklar benim için çok önemli. Şiirde bir aralık koyuyorsam, bir anlatım sona eriyor demektir. Onun sona erdiği yerden tekrar başlaması bazı alışkanlıklara bağlıdır. Dediğim gibi, iki ya da üç sözcüklü bir dizeyle bitiyorsa bir bölüm, aralıktan sonra tek sözcüklü bir çıkış yapabilirim. Ve bunu tek bir sözcük üstüne kurmuş olurum.
Adnan Benk -Tek, ya da iki sözcüklü dizelere bir bakalım: "gelse" var, "ölüm" var, bir de "bugün de" var.
Tahsin Yücel - "Diyorum" da var, dize olarak alırsak.
Adnan Benk - Bunları art arda dizerek okuyalım: "Gelse diyorum ölüm bugün de"...
Zaten bu şiirin başı, ortası ve sonu oldukça iyi bağlanmış.
Adnan Benk -Biçimsel olarak hemen göze çarpan bu tek sözcüklü dizeler, onların düzeyinde şiirin ana temasını ortaya koymuyor mu? ..
İLKYAZ ŞİKAYETÇİLERİ / I
Kaçışına Uğrayan Çiçek
Şurayı götürün dedim onlara
Burayı da, burayı da
Alın götürün dedim
Çimenlerin tirşe buğusunun üstünden
Tirşe buğunun düşlere değen üstünden
Düşlerin ayçiçeği giysilerinin üstünden
O zaman anlatırım dedim onlara
Pencere önümün niye uçtuğunu.
Evet
Dönüp geliyor az sonra
Kolumun altına yerleşiyor
Kendisiyle yer değiştirir gibi
İtiyorum onu, itiyorum, itiyorum
Bütün zamanlar bitti diyorum -anlasa ya-
İki tek kiraz ağacı kaldı yalnız
İki tek kiraz ağacı
İlkyazlar ve bütün başlangıçlar bitti
Kiraz ağacı? O da
Gözlerimin deli kırmızısını yıkamak için
Ağladıkları zaman.
Ne vardı sundurmamın üstünde -ne vardı-
Anımsayamıyorum şimdi
-Pek şimdi değil, çoktandır-
Yağmurlar yağdığı zaman büyüyen
Geçmişi olmayan bir saksı mı
Yoksa
Bir sap çiçek mi -saksısız-
Kaçışına uğrayan bir çiçek? 
Neden olmasın
Yağmurlar
Yağmurlar yağdığı zaman.
Sular insanlar gibi geçiyor aklımdan
Mavi aklımdan
Sordular- anımsıyorum-
Bir gün
Neyle örtülürmüş ki su
Suyla demiştim -elbette suyla-
Ya yaşam
Bir başka yaşamla, bir başka, bir başka, bir başka,"
Oysa bütün yaşamlar bitti
İlkyazlar ve bütün başlangıçlar
Sular
İnsanlar gibi duruyor aklımda.
Dişlerimin arasından gösteriyorum ellerimi
Korkuyla kaçışıyor güvercinle karanfil
Dönüp arkama bakmıyorum
Odalar bitti çünkü, merdivenler de
Dışarsı var: şurası, burası, orası
Ve yağmur- yağmurlar-
Ah şu yağmurlar durmasa ya
Ne güzel ıslanıyor ilkyaz
Ne güzel, ne güzel, ne güzel
Denize zorla sokulmuş
Ağlamaklı bir çocuk gibi.
Edip Cansever
Tek heceliler üstünde, özellikle bir sözcüğü üzerinde belki bir ipucu verebilirim: bende bir çok geçer. Birçok sözcüğü soyutlamak isterim. Örneğin benim için şunun, onun bardağı yoktur da bir bardak vardır. Belirsiz bir bardak vardır. Yani bardağın işlevi çok yaygın olabilmeli. O yüzden bir sözcüğü çok geçer şiirlerimde.
Adnan Benk -Yani biri kullanmanın nedeni bağlandığı sözcüğü tek yönlülükten kurtarmak...
Bir bardak, şu bardak değil kesin olarak. Kırmızı bardak değil, belirli bir biçimi olan bardak değil. Böylece bardağı soyutlamış oluyorum. Soyutlayınca da şiirdeki geçerliliği daha önem kazanıyor.
Adnan Benk - Peki, geçerliliğin ölçüsü ne sence? Ne zaman bir sözcük geçerli oluyor? Geçerlilikten ne anlıyorsun? ..
Şiirsel yük bakımından, şiirsel değer bakımından...
Adnan Benk - Şiirsel değerlilik dediğin çok yöne çekilebilmesi mi?
Biraz öyle. Benim için bir şiirde birçok şiir vardır. İnsanda da böyledir bu. Bir insan yüzünde birçok insan yüzü vardır. Bu insan yüzü şunun yüzüdür diyemem kolaylıkla, kimse diyemez sanırım. Hem zaman sorunu nedeniyle diyemeyiz, hem güncel olarak diyemeyiz: yüzümüz çok değişkendir, tek yüzümüz yoktur. Şiirde de bu öyle. Ayrıca şiirin devigenliği var. Şiir yazılıp bittikten sonra sürekli biçimde devinir, değişir. Bazı şeylerini yitirir, kendine birtakım eklentiler alır. Bu, zaman içinde en azından, böyledir. Bununla da kalmaz, şiir giderek aynı şairin yazdığı öteki şiirlerle de bir savaşıma girer. Bu arada kimi şiirler tümüyle yenilgiye uğrar, kimileri ayakta kalır, kimileri de öne çıkar.
Adnan Benk - Metinlerarası ilişkiyi anlatıyorsun sen...
Tahsin Yücel - Evet, metinlerarası ilişki ve alımlama...
Neden biz falanca şairin şu şiirleri güzeldir deriz? Önce birçok şiir yazmıştır ama, o şiirlerin çoğu az önce sözünü ettiğim savaşımda yenilgiye uğramıştır. Ortadan kalkmışlardır, ama büsbütün de yok olmamışlardır. Zaten onlar olmasa, öbürlerini çok iyi anlayamayacağız. Ama ne de olsa ayakta kalan şiirler olmuştur. Zaman zaman kitaplarda da görülebilir bu: bir kitap öbür kitaptan daha iyi olabilir, ne kadar zorlasa kendini şair, bir noktada doruğa çıkmışsa, öteki yapıtları gölgede kalabilir.
Tahsin Yücel - Ama bu, şiirin kendi kendine devinimi, değişmesi değil. O şiir yazıldıktan sonra değişikliklere uğrar dedin; uğrar ama, değerlendirmeler bakımından uğrar. Örneğin ben bu şiirle ilk kez karşılaşıyorsam başka, Edip Cansever'in şiiri olduğunu bilirsem başka, öbür şiirlerini okuduktan sonra başka türlü değerlendiririm, ama gene de bu şiir, bu şiirdir.
Adnan Benk - Bu şiir bu şiirdir mi acaba? ..
Hayır, diyorum.
Adnan Benk - Bana da öyle değil gibi geliyor. Okurken yapacağımız katkılarla çok değişikliğe uğrayabilir şiir.
Kuşkusuz. Okuyucu bir şeyler katıyor çünkü. Sonra okuyucular arasında da ayrımlar var, ya da anlamada birtakım ayrımlar var. Niye biz iki kişi arasında düşünüyoruz şiiri? Bugün üstünde konuşacağımız için birkaç kez okuduğum bu şiir şimdi bana bile başka türlü geliyor. Yazdığım gün belki düşündüm bunları, belki düşünmedim. Yazılalı aşağı yukarı bir yıl oldu ama, bugün başka şeyler de düşündüğümü görüyorum.
Adnan Benk -Herhalde sen şiirini kurarken de okundukça değişikliğe uğrasın diye kuruyorsun.
O kadar da değil. O, şiirin öz varlığında olan bir şey. Şiirin huyu dediğimiz bir şey o. Yani ben şiirimin çok çeşitli anlamlara gelmesini istemem. Neyi söylüyorsam tam yerini bulmasını isterim. Bu kadar salt şiirden yana değilim.
Adnan Benk - "Çatalını gezdiriyor biri tabağında" diyorsun. Ben biri dediğin zaman ötekini bekliyorum.
Var, aşağıda.
Adnan Benk - Yok. Kadın var.
"Kolyesiyle oynuyor kadın." Belli ki artık tabağında çatalını gezdiren bir başkası, kolyesiyle oynayan kadın değil. Şunu ortaya çıkarmak için yapılmış bu: kadının karşısında bir erkek var. Eğer kadını kolyesiyle belirtmiş olmasaydım, öbürünün erkek olduğu belirmezdi, iki arkadaş da olabilirdi. Yani burada bir aşk başlangıcı var. Belli ki burası bir meyhane ya da lokanta.
Adnan Benk -Evet, öteki yerine kolyesiyle oynayan kadın geliyor. Uzun uzun konuşuyorlar aralarında, fakat ne konuştukları belli değil. Şiirde bir tek konuşan sensin, o da dolaysız olarak bir kez.
"Kolyesiyle oynuyor kadın", ben de bir yanda oturuyorum. Ama kalkıp da "ben de karşı masadayım, elma yiyorum" gibi, iki üç dize yazarak sözü uzatmaktansa, "tabağımda soyulmuş elma" deyince, ben de bir başka masada oturduğumu, aşağı yukarı belirtiyorum.
Adnan Benk: Şimdi "çatalım gezdiriyor biri tabağında/kolyesiyle oynuyor kadın" dizelerindeki eylemlere bakarsak etken olmayan, kendine dönük bir devinim görüyoruz. "Çatalını gezdiriyor"un hiçbir amacı yok. Tabak boş. Konuşmanın kesilmesiyle ortaya çıkan sessizliği dolduruyor o "gezdiriyor" sözcüğü. Kadın'ın kolyesiyle oynaması da öyle. İkisi de sevişmenin suskunluğu, heyecanı içinde.
Bir dalgınlık, suskunluk, dikkatsizlik...Henüz seni seviyorum, beğeniyorum gibi bir gevezelik yok ortada.
Adnan Benk - Daha o gevezeliğe gelmemişler zaten, tam bir başlangıç bu. İki kişinin birbirini kollaması. "Denize bakıyorlar bazen" derken dış bir görüntüyü getiriyorsun, ama yarıda kesiyorsun bunu: _çatalını gezdiriyor biri tabağında. - Daha söz bitmedi, görüntü tamamlanmadı. Üç dizeyle giriyorsun sen araya, sonra gene görüntü ve bağlıyorsun.  "Kolyesiyle oynuyor kadın", yukarıdaki görüntünün tümleyici parçası. Araya girdiğin yere de, bütün şiiri besleyen eğretileme'yi yerleştiriyorsun: "Gölgesi bir kuş ölüsü/... yeni budanmış ağacın". Bunlar birbiri üstüne katlanabilen iki kanat. İkisi de sekizer heceli. "Karşıda" ekseni üstünde dönerek bir araya geldiler mi, bir eğretileme çıkıyor ortaya.
Bence bu bölümün en can alıcı noktası: ''-Olsa, başlangıçlar sona kalsa-
Adnan Benk - Evet, o en açık yeri, fakat en canlı yeri de bu. "Gölgesi bir kuş ölüsü/... yeni budanmış ağacın" ve "ölüm/Büyütmüş yetiştirmişsin beni... Budanmış ağaç yaşamsa, ölüm yaşamı besliyor demektir. Ölüm ve yaşam üstüne edilen sözler arasında bu bana değişik gibi geldi. Ölümle yaşamın içiçe girmesi değil de, ölümün yaşamı beslemesi.
Evet, bunu çok iyi bulmuşsun. Ama benim kısa şiirlerimden biri bu. Uzun, bir kitaplık şiirlerim de var. Fakat burada hiç kopmadan aynı havayı sürdürmüşüm. Başlangıç neyse, ortası da, sonu da o olmuş. Rengi, müziği, kokusu neyse, hiç biri birbirinden kopuk değil. Belki bu yüzden başlangıçta görülen o ölüme yakınlık, hatta biraz da hafif karamsarlık havası sonuna doğru geliyor. Ama sonunda bir sürprizle karşılaşıyoruz gene. Ölüm yaşamı besleyen bir şey. Aslında burada saygı ölüme karşı değil, yaşama karşı. Bunu şundan da doğrulayabiliriz: ben bazı şiirlerimi arka arkaya yazar, resim sergisi gibi düşünürüm. Ressamlar tablolarını yanyana getirerek sergi açarlar ya! Örneğin şöyle diyelim: Orhan Peker'in İtfaiyeciler'i, danaları, atları ya da Degas'nın balerinleri gibi belirli bir dönemde yapılmış resimlerin birbirini tamamlaması ve kollaması vardır. Benim şiirlerimde de bu var. Örneğin, bu şiirle aynı dönemde yazdığım bir şiirde "ve annem olmamış gibi doğmuşum" diyorum. Ölümü anlayış biçimim benim doğmamış olmamın özdeşidir. Önce bir doğmamış olmak vardır, sonra da ölüm. Ölüm de bir çeşit doğmamış olmaktır. Ama doğduğuma göre ölüm zaten var. Ölüm dirimi beslemiş oluyor ve başlangıçtaki o karamsar hava gene karamsarlığını sürdürüyor ama, yaşamaya dönük bir sona doğru gidiyor. En son üç dizede de bu var: "Bugün de ince, bugün de kırıldı kırılacak/Bugün de/Tam nerede kalmışsam."
Adnan Benk - Şiirin kurgusunda bana en ilginç gelen şey günlük bir olaydan çıktığın halde birden düzey değiştirmen. Sonra tekrar günlük yaşantıya geliyorsun. Bu çok belirgin: Örneğin dışarıda gördüğün bir olay var, yarıda kesip birden eğretilemeye geçiyorsun, düşünceye bir dönüş, ardından da gene günlük yaşantıdasın. Bir öykü gibi. Fakat bir yerde, anlamı sonradan belirlenecek bir kanca atıyorsun: "Biraz soğuk mu geliyor ne" ve sonuna doğru onun yanıtı: "Evet, aralık kapıdan soğuk geliyor /Ta kalbimin üzerine bu akşam."
Soğuk, düpedüz bizi üşüten soğuk olsa ne diye şiirde kullanayım. Ama kalbimin üzerine gelmesinin bir anlamı var. En can alıcı yere gelmesi gerek ki ben arkasından ölümden sözedebileyim. Sanıyorum, çünkü yazarken bütün bunlar tam olarak böyle düşünülmüyor. Şiiri matematiksel olarak düşünmek olanaksız.
Adnan Benk - Bu arada da meyhaneyi dolaylı yoldan betimliyorsun. Örneğin "kapatır mısın" ile garson çıkıyor sahneye. "Çatalını gezdiriyor biri tabağında" ile "tabağımda soyulmuş elma" bakışımlı gözlemler. Bu kez de sen çıkıyorsun ortaya, şiir kişisi olarak çıkıyorsun.
Yanıt vermek için belli bir kuramdan yola çıkayım ama, biliyorsun, kuramlar şiirde pek o kadar geçerli değildir. Bir şairin işi, bir yerde kuramı da bozmaktır. Fakat bugüne kadar bozmadığım, bozmak istemediğim T.S. Eliot'un bir 'nesnel karşılık' kuramı var. Şiire bir çeşit dekor hazırlamak bu. Benim burada anlatacağım şeylerin dekorunu kurmam gerek. Garsonuyla, bardaklarıyla, masasıyla, insanlarıyla tümünü anlatmam gerek. Yoksa, niye karşıdaki ağacın gölgesi ölü bir kuş olsun? Her şeyi birtakım nesnelerle vermeyi her zaman yeğlerim. Vazgeçemediğim bir şeydir bu. Eliot'un nesnel karşılık kuramından yola çıkıyorsak coşkularımız, duygularımız, düşüncelerimiz şiire aktarıldığı zaman oradaki nesnel karşılıklarını bulmalı. Bir şiir, içindeki nesnelerle, içindeki yaşam biçimleriyle, ilişkilerle ve daha bir sürü öğeyle oluşturulur. Ve ben buna çok inanıyorum. Bu şiirde gereksiz ayrıntı sayılabilecek şeyler aslında bir fon gibi gerekli olan öğelerdir.
Adnan Benk - Günlük ayrıntı diyebileceğimiz şeyleri ne zaman kullansan, ardından hemen başk....................
<end>

<start>
Cebinde parası yok ama yoksul değil
İleri görüşleri var okumuşluğu yok
Canı hürriyet çekmiş saray köftesi yiyor
Koca bir konağın iç odasında
Bin dokuz yüz beşte İstanbul’u düşünüyor
Bin dokuz yüz beşte İstanbul’da
Bir semai kahvesinde şiir okunuyor.
Siz de okuyun o şiir güzel
Efendim kim demiş üftâdegânında muhabbet yok
Bin do....................
<end>

<start>
Bir gün, bir uzun gün hep denize baktık
Miller ve ağırlıklar bitti
Gelip geçmeler bitti, gemilerin
Beyaz ve kocaman gövdeleri
Gözün kahverengi suyuna geldik.
Palamutlar yaktık, çalılar her zamanki gibi
Süsledi bizi bu ufak değişiklik
Çok ağır bir şeydi gün dörtgenleri üstümüze düsen
Aydınlıktan kopan aydınlıktan kesilen 
Ağır mi ağır
Kaldık ne kadar kaldıksa böyle
Sonra gün diye bildiğimiz ne varsa akıtıldı
Duvarlar, sarmaşıklar, evler akıtıldı
Güneşler, hızarlar, kıymık taneleri
Vinç sesleri, çekiç sesleri bir.
Sokağın bitiminde donup arkama baktım
Her şey nasıldı diye
Sundurma hazin
Carsı kararsız
Düzlerde yarlarda tepelerde
Kurtlar, tavşanlar, yılanlar er....................
<end>

<start>
Açık konuşalım ayıp değil
Donumuz dizimize düştü
Bu iş fizikle mantıkla kapanmaz
Elâlem yoksulluğumuzu gördü
Biri çıktı durumu açıkladı size
Siz de bir başkasına anlattınız
Şunları dediniz utanmak aklınızdan bile geçmedi
Herifler beyim düpedüz hürriyete aşeriyor
Ama bir düşünün hele bir iyice düşünün
Beni severseniz eve gidince de düşünün
Yoksulluk nerde donsuzluk nerde
Hele yoksulluk dediğin ....................
<end>

<start>
On kalır benden geriye dokuzdan önceki on 
Dokuz değil on kalır 
On çiçek, on güneş, on haziran 
On eylül, on haziran 
On adam kalır benden, onu da 
Bal gibi parlayan, kekik gibi bunalan 
On adam kalır.
Ne kalır ne kalır 
Tuz gibi susayan, nane gibi yayılan 
Dokuzu unutulmuş on yüz mü kalır 
Onu da unutulmuş bir şiir belki kalır 
On çizik, on çentik, on dudak izi 
Bir çay bardağında ....................
<end>

<start>
Bir ruh mu bu kadın —Cemile—
Nereye değdirsem ellerimi
Masaya, perdeye, konsola
Onunkine değmiş oluyor biraz
İnatla çekiyorum. Ellerimi çoğu kez
Gizlemem bundan.
Tren istasyonlarına gidiyor —nedense—
Bir başına oturuyor parklarda
—Cemalle bazan—
En çok da akşamüstleri
Bilmem ki bu gizemli saatlerde ne buluyor
Dolaştığı yerleri mi süslüyor
Doğayla, kentle süsleniyor mu yoksa
Birini mi bekliyor —kimbilir—
Kendiyle değil, sadece duruşuyla
—Vakitsiz çiçek açmış bir nar ağacı
Bulanık günün içinde—
Ve ağır ağır, bir ibre gibi
Tam kendine dönüyor ki
Eve koşuyor acele
Odasına kapanıyor
Yazıyor yazıyor yazıyor
Kitliyor çekmecesine yazdıklarını
Telaşla çıkıyor odasından
Cemile, diyorum, derdemez
Yüzüme bakmadan rakısını dolduruyor
Ester'se bir ucunda s....................
<end>

<start>
KORO
Çünkü bir bir yıkılmakta açsanız radyoları
Sokaklar, köpekler, tanrının bütün eşyaları.
EPİSODE
Biter elimizdeki şey, biter her şey
Kalırız, kan gibiyiz, donarız bir tanrısalda
Seslerle ve kırık tırnaklarla
Ve donar çılgınlığımız: gemilerde hiçbir kaptan yok
Yok, çünkü denizler kocaman, ölüler büyük
Bir soğuk ay soğuk ve tenha
Duyulur. Yalnızlık mevsim olur
"Ki çiçekler kendilerini toplar orada"
Ve zamanlar boğuşur, sırasız, biri bir ötekinden kalınlaşır
Düşer çay saatleri, anılar kalır
Sızar ölüler burdan bembeyaz masalara
Kahvelerde bilardolar hem solar
Silinir ve güneş gözlükleri takılır bir daha
Yazılar durur, telefonlar susar, son pullar yapıştırılır
Bir şeyler eksik kalır usul ve bakar.
KORO
Biz ki bir güz artığı, erkeğiz hem de kadınız
Doldurulmuş bir geyiğiz, korkarız, açıklanırız.
EPİSODE
Ve kalır yılgınlığımız: gök bırakılmaktan doğan bir yaratıktır
İçer içkisini, geriler
Bardağında bir ölü; hem ölümsüz hem ölü
Onca bir alışılmadık. Daha çok özgürlüğü
İle k....................
<end>

<start>
KORO
Ve umutlar sonsuzdur. Çünkü en büyük yaslar
En büyük ölümlerden sonra tutulur.
EPİSODE
Gelirler bir geminin yolcular listesindeki adlarıyla
Tozlu ve incir ağaclarından örülmüş kazaklarıyla
Çağlara göre sıralanırsa çok yönlü ve haritasız
Yastutmaz bakışlarıyla
Bir yürek resminden yapılmış yürekleriyle
Böylece, gündüzün en müthiş yerinde, gündüzün
Başkalarınca işitilmedik bir yerinde
Sanki bir yaz bahçesinde binlerce sarı ampulün
Onları sonsuz ve tedirgin dünyaya akıtan biçiminde
Öyle.
Ve yoğun caddelerde, tekdüze otobüslerde
Çok uzun pasajlarda, bir sürü duraklarda, geçitlerde
Her türlü otellerde. Yönü pek bilinmeyen
Yalnızlığı kurutan birtakım asansörlerde
Öyle.
Ve öyle çok sesten katı bir sessizliğe geçerkenki
Bulanık, kirli
Biçiminde bir yaz ayini. Upuzun kokulu tabutunda
Bilmeden yer değiştiren bir süryani
Solgun balmumu çiçeğinden o hiç anlatılmayana
Bakarkenki
Kızgın demir yüzlü bir su hayvanından
Yansımış kızgın yüzünü bildirerek
Kimselerden öğrenmediği bir gülüşle
Kimselerden ögrenmediği bir gülüşle
Böylece, insanın en müthiş bir yerinde, insanın
Başkalarınca işitilmedik bir yerinde
Acısızlık açınca ölmemekteki renklerini...
KORO
Başlar ceplerinizin alkolle işleyen ....................
<end>

<start>
Odalardan odalara bu kadar çok geçmeler
Kapıların hiç bitmeyen açılıp kapanması
Kuru kan, ölü asker, ağustosböceği
Gibi bir ses, bir yankı
Sonra bu yankıyı birden soğutan
Kurutup güne koyan bir anlam
Aynalardan aynalara kırılan sigara ateşleri
Ve alkol.
Yani bir alkol yörüngesi. Kocaman
Bir gün iskeleti konsolun üstünde
Doğanın ve bütün kızgın yaratıkların bağırtısından
Yanmış bir gün
Ve sınırsız doğurganlığı ağır, kadife perdelerin
Bir sarnıç uğultusuyla, kaybolmuş bir anahtarın
Kemirilmiş kalıntısıyla..
Ve onlar ceninler gibi orada. Öyle bir rahim çıplaklığına
Uzatılmış bir ışıkla buruşmuşlar gibi
Çok ağır bir tabutu kaldırıyorlar gibi arada
Elleri üzerinde. Ve boşluk yalpalayınca
Ve dünya kımıldayınca biraz. Dünya
Yanıtsız bir eşya gibi. Sonra?
(Sonra o geçitte, aşağıda
Bir krizantem soyunup yapraklarından
Ağıyor sanki işitilmedik bir güçle
Bir gündoğrusu hafifliğiyle, sabahsı, ıslak
Ve tedirgin bir yolcu biçiminde. Atışı duyulmaya
Başlayan bir yürekle gün iskeletinin
O garip efsanesine, geceye
Bitişik bir sabah gibi ağıyor
Ve çocuksu düşlerin hep birden büyüttükleriyle
Bir çiçek olmaktan sıyrılarak
Doluyor odalara
Stepan, Vartuhi, Armenak
Diran ve Lusin
Yani o altın tüveycin etkisinden koparak
Sonu gelmez bir durumun
Sonu gelmez kapılarını açarak
Devinen, bağıran, çok içen bir de
Yani korkular, iğrenmeler, anlaşmazlıklar olarak
Doluyor odalara
Lusin ile Vartuhi
Diran ile Armenak.
Belki arasıra o yorgun
Bedeviler geçiyorsa pasajdan
Stepan, Stepan! 
Olsa olsa Stepan.)
Kuru kan, ölü asker, ağustosböceği
Baba Armenak durmadan sıkılıyor
Eşyalara bakarken sıkılan bir profili
Oymalarda sıkarak
Yeniden sıkılıyor. Bir hamamböceği sırtını parlatıyor kör
                               ışıkta
Düşlerdeki böcekler gibi ve düşlerdeki
Birtakım kıvrımlarla
Bir durumun sonu gelmez parçalarına bakarak
Aynı zamanda saydam bir duygu lekesi de
Ağır ağır yayılıyor gün iskeletinin üstünde
Bir insan eti lezzetinde günü dolduruyor
Besliyor günü
Gün
Sıcak ve kirli
Yani o alkol yörüngesi onu katılaştırıyor
Konsolun üstünde.
Sonra bu saydam leke Diran ve Lusin’in
Karışık bir evlilik fotoğrafı üstünde
Giderek eroinleşiyor
Baba Armenak durmadan sıkılıyor
Kara giysili insanların çevrelendiği
Bir kilise kapısında
Bir cinayet sölentisi gibi çevrelendiği
O taşkın yüzlerin
Ve büyük bir taşın yöresinde ufacık taşlar gibi
Sanki bir Kremlek anıtı gibi.. işte orada
Baba Armenak sıkılıyor
Sonra artık herkes içiyor.
(Ve alkol tanrının dengesini yitirdiği
Gibi bir gürültüyle çıtırdıyor
Ve tanrının uçsuz bucaksız denizlerde güneşlendiği
Bir günde alkol
Dünya bir sıkıntının yönetiminde ve uzun
Herkes biraz içiyor.)
Bu nasıl bir anlamdır ki, her yerde biraz duyuluyor Stepan
Bir ölü gömme töreninden doğmuş olan Stepan
(Armenak’ın böyle bir günün gecesinde
Topraksı bir titremeyle Vartuhi’ye sokulduğu
Çiftleştiği ve...)
Anlaşılması değil de sayılması olan Stepan
Gözlerinin ıssız, kara bir tabancaya takıldığı
Ateş etmeye hazır bir tabancaya
Takıldığı Stepan
Ve elleri annesi Vartuhi’nin
Kahverengi sabahlığını andıran
Bir iki kımıldayışla geçiştiren günü.
Sonra Vartuhi
O her yerde dürbünleri olan kadın
Mineden, sedeften, bağadan
Ve koynundan durmadan
Dürbünler çıkaran Vartuhi
Bir de çok uzaklara bakmak için din kitaplarından
Dürbünler yapan
Ve her şeyi birden yaşamakta olan yüzüyle
(Çünkü belki İsa’nın
Acıdan ve uzun boylu bir korkudan
Çıkarılmış bir homoseksüelliği götürüp
Bir gökyüzü boşluğunda biçimlendirdiği zaman
Ve sonra yeniden doğduğu zaman. İşte Vartuhi
Görmek için bunları birtakım din kitaplarından..)
Stepan’la kesin anlaşmaları olan
Çıldırmak, vuruşmak için geceleri
Ve dinsel Çin müziği Vartuhi
Yarı kalmış bir çiftleşmedeki
Yarı kalmış yaratıkları doğuran
Bir cehennem gibi dayanılmaz yapan kendini
Vartuhi
Stepan.
Ki herkes biraz alırdı
Koparıp geçerdi Stepan’dan
Öyle bir acı çekme kıvamında soluyan
Gün iskeletinin ucunda
Stepan.
Ve Diran, Armenak’ın sinirli oğlu
Sevimsiz bir büyücünün ellerinde dolaşan
Çirişli, mavi bir kurdele gibi
Ütülü pantolonu, her türlü mavi gözleriyle
Kül sarısı sakalları olan
Ve görünmez yarasaların konakladığı
O pirinç karyolaların altından
Bir seziş gibi çıktığı
Ve bir maden tadından
Başka bir şey olmayan Diran
Gömlekleri ayçiçeği, ıhlamur kokan
Lusin’in ilk kocası
Ve küçük istiridyeler gibi çabuk çabuk kapanan
Bembeyaz elleriyle
Akşamları’ garsonluk yapan barlarda
Çürük ilkyaz ağacı Diran
Ve kadınların o çürük sesleriyle çağırdıkları
Kareli yeleğiyle koştukça çocuklaşan
İpekli sesler çıkaran. Unutulmuş bir erkekliğin
Acısından oluşan bir Anka gibi
Ve yakan kendini durmadan
Zavallı Diran
Düşlerinde eriyen balmumundan bir olayın
Eridikçe çizdiği o yapışkan yollardan
Geçince evde olan
Bir dua gibi okunan Lusin’in gözlerinde
Bir dua gibi
Ve ayakta Stepan
O sessizlik yörüngesinin ucunda
Ve Diran bağıran, bağıran, bağıran
Bir yok olma tutkusuyla bağıran
Ki bundan bir daha doğan isterik Diran.
III
Sonra herkes içerdi, devinirdi durmadan
Yani bir çılgınlık yörüngesi, ağrılı, tutsak
Gün iskeletinin yanında
Ve sallantılı
Dururdu.
Konuşmalar olurdu. Herkes biraz olsun konuşurdu. Ve
            bundan
Hiç kimselerin uğramadığı oteller
Ve bazı lokantalar gibi karanlıklı
Lekeler bulunurdu konuşmalarında
Herkes bir yerlere dayanmış, öyle dururdu
Yüzyıllar kirli dururdu. Ve alkol
Dökülürdü binlerce kuşun çığlığı gibi
Sıkıntı kımıldardı: saat kaç? 
Yörünge bozulurdu
Lekeler yer değiştirirdi: temmuzun ilk günleri
Gibi birtakım lekeler
Bir gider bir gelirdi
Yani hiç bitmezdi ki temmuzun ilk günleri
Kavgalar kavgaları eskitirdi. Ve bir de
Armenak’ın, Diran’ın kendi oğlu olmadığı düşüncesine
Bir sonsuz tortu bırakan
Lekeler..
(Ey alkolden ölenler, büyük ölüler
Ölümle yalnızlık arası
O bilinmez ülkeyi şehvetle tüketenler!)
Ve Armenak’ın gene çok içtiği bir geceden sonra
Bir pazar sabahı
Genelev yakınlarında o falcı kadına rastlayıp
Şapkasını ayaklarıyla ezdiği
Ve neden ezdiği pek bilinmeyen
Sonuna kadar sıktığı kravatını
Ve neden sıktığı pek bilinmeyen
Baba Armenak
Sonra yanık kelebek renkli saçlarını
Etine çok yakıştıran bir orospuyla
Ölümün ekşi sarı kokusuna daldığı
Baba Armenak’ın
Ve ölüm bulununca kendine maskot yaptığı
O topaz heykelciği koynundan çıkarıp
Yüzüne tutaraktan ağlayıp bağırması
Ölümün kansız rengine sığan Armenak’ın
Gene bir insanın kansız, soğuk parlaklığından
Yani bir ölüden, ölünün devinimsiz taşkınlığından
Bir mağribi gibi kayıp da
O topaz taşta Diran’ın
Sarı bir kan gibi donuşup kalınlaşması.
Ölünün Armenak’la
Armenak’la Diran’ın
Diran’ın ölüyle sanki
Bir kini, bir kuşkuyu şehvetle sanrıması.
(Ve neden koz gece olmalı. Ve ölü
Bir denizin dengesiz ağırlığı
Gibi sallantılı ve yoğun
Bir yandan vurulunca bir yandan kalınlaşması
Ölünün
Gök bir kilise kavramı gibi alımlı, üstte
Bir ışık demetiyle bir sürü yaratığı
Sürüp de acıların üstüne
Geri çekmesi onları
Sonra bir makasın kana batmış parıltısı. Koz ölü
Olmalı. Ve bütün kozlar ölü olmalı. Sonra? 
Kısa bir şey, bir yokluk
Bir sürü ak köpeğin karlarda dolaşması.)
Bir yankı
Yani bir olayın bir başka olayda
Yeniden kazanılması
Vartuhi, kısa saçlı Vartuhi
Bir gece gözetlerken Lusin ile Diran’ı
Ağzını dürbünleri gibi büyütüp küçülttüğü bir gece
Neden sanki Stepan’ın onun sırtını okşayıp
İncilin can alıcı bir yaprağını eline
Küfürden bir dua gibi bırakması.
(Sanki bir kurgu mu bu, yepyeni bir olaya
Bir ermiş mi yani Stepan ya da bir satranç ustası
Yoksa bir insan mı yalnızca, kaçınılmaz bir önseziyi
Yaşlı bir âşık gibi ustaca kullanması.)
Ve sonra Vartuhi’nin, kısa saçlı Vartuhi’nin
Armenak’ın odasındaki yaldızlı aynayı kırıp da
Kaçak Beyoğlu taşlarını sokağa fırlatması
Ve işte gürültüde dinlenen Baba Armenak’ın
Bir Budist rahibi gibi, çok dünyasız bir sesin
Önünde hızlanaraktan kendine katlanması.
Ve Lusin
Bembeyaz ağlaması Lusin’in, dokunulmamış Lusin’in
Dokunan parmak uçlarına hep aynı
Parmak uçlarıyla. Ve gözlerine
Hep kendi gözleriyle bakan Lusin’in
Saçlarını saçlarıyla yoklayan
Orgların, ilahilerin
Coşkusuyla tükenen ve yangınlaşan
Ve durmadan kendini
Bir tebeşirle çizer gibi karanlığına
Stepan-Lusin-Stepan! 
O ceviz çekmecelerin kokuşunca
Mumların ve bütün tırnak uçlarının
Açlığınca avutan kendini
(Bir ermiş mi yani Stepan ya da bir satranç ustası
Ustalığınca kaydıran
Bir dua artığı gibi kendine
Lusin’i..)
Ve Lusin binlerce flaşla parlatılmış gibi
Günlerce korunduktan sonra
Bir gece yarısı:
LUSİN
Günlerce korudum ben kendimi
Konuşmak istiyorum artık Stepan
Seninle konuşursam her şey aydınlanacak sanki.
STEPAN
Beni güçlendiriyorsun Lusin. Ne var ki
İstemiyorum güçlenmeyi ben. Daha doğrusu
Bulunmuş bir eşyayım da sanki, örneğin
Bir para cüzdanı, bir anahtar zinciri
Ya da eski bir saat... her neyse
Kullanıyorum kendimi bulduğum gibi.
LUSİN
Bilmiyorum Stepan. Bildiğim bir şey varsa
Öyle bir satranç taşının oyuncusuyla
Çok zorlu bir durumda konuşması gibi
Konuşmaya geldim seninle.
STEPAN
Mutluydun. Dokunulmaz bir içgüdüyle
Yaşıyordun ölümsüzlüğünü. Ve tanrı
Yetiyordu sanırım bütün isteklerine.
LUSİN
Yitirdim inançlarımı Stepan. Ve nasıl alabildiğine
Sorumsuz dolaşırsa kan vücutta
Bir yandan bir parçası olarak insanın
Bir yandan büsbütün yabancı insana
Giderek tanrıyı buldum ben de. Tanrıysa
Yitirdi kesinliğini bir insan kılığında.
STEPAN
Ve sonra dayanılmaz bir yalnızlığın altında
İnsanları -gördün birden ve bütün kasvetleri
Diyebilirim ki, kapatılmış bir özgürlük isteği seni
Çekiverdi sanki odama.
LUSİN
Bir özgürlük de değil bu, daha çok
Bir özgürlük duygusu belki
Bence bu duygunun bir karşılığı olmalı
Tanrıya inandıkça tanrının olması gibi.
STEPAN
Bilmem ki, nasıl anlaşırız bu durumda
Çünkü ben mi yöneteceğim seni, yoksa
Sen mi alacaksın buyruğuna beni
Hiç değilse dengeyi kim sağlayacak
Ayrıca böylesi bir denge gerekli mi, değil mi.
LUSİN
Kopunca inancımdan, bir insan inancından kopunca
Bir de yalnızsa böyle.. ve bu durumda Stepan
Her şey artık insandır
Denemek istiyorum bunu, anlıyor musun?
STEPAN
Benim anladığım daha fazla bunlardan
Bir konyak içer misin?
LUSİN
Öyleyse şunu söylemek istiyorum kısaca
Denemek istiyorum ben kadınlığımı da
Kadınlığımı ve her şeyi
Hiçbir şey ummadan. Akşamüstü kiliselerin
Boşluğunda kaybolan
Sinirli dualarla tanrıda olmak gibi
Ya da bir esrime gibi, dayanılmaz bir mutluluk gibi..
STEPAN
Peki, ya Diran?
LUSİN
Diran’la bir ilgisi var mı sana gelmemin?
STEPAN
Gerçi aldırdığım yok benim de Diran’a
Ve benim hiçbir şeye aldırdığım yok, kurallara da
Ama var ya, bir kadeh tutma biçimi gibi
Ya da bir telefonu açınca
Ne diyorsam karşımdakine örneğin
Kurtarmak için bir durumu
İşte ilk cümlede, her zaman
Buna benzer bir şeyler söylemeliyim
Ya Diran?
LUSİN
Unutulmuş gibiyim ben. Ve insan
Bir bakıma unutulmuş gibidir
Bilmem ki, nasıl anlatmalı, yalnız bile değilim.
Belki de yalnızlıktan
Daha fazla bir şey bu
Unuttum ben kendimi de Stepan.
STEPAN
Kopunca kendimizden. Ve her şeyden biraz kopunca
Bir güç olduğunu sanırız yalnızlığın
Hatta bir bakıma övünürüz de onunla.
LUSİN
Güçlüyüm belki de bunun için
Unutmak, unutulmak, kim bilir
Her bakımdan daha iyidir. Ve insan
Bir gün yeniden tanıyabilir kendini. Bir umut! 
Ve umut değil mi bizi koruyan. Bu böyle olunca da
Yeniden bir doğuşa hazırlanıyoruz demektir
İnsan neyi daha çok özleyebilir. Ve neyi
Daha çok isteyebilir bundan, bilmem ki
STEPAN
Hep aynı çıkmazlara düşmek de var sonunda
LUSİN
Ama ben yüceltmek istiyorum kendimi
Etimi, her şeyimi, yeniden
Yüceltmek istiyorum. Şimdi sorarım sana
Bir aşkınlık değilse bu, kısa bir mutluluk olsun değilse
Ya nedir?
STEPAN
İstemek daha başka. Önce mutluluk
Bir yer arar kendine boy atmak için
So....................
<end>

<start>
Üç çiçekten birini sevdiriyorum yakama: Zakkum
Üç sokaktan birini seçiyorum kendime: Şunu
Üç alandan hangisini mi: İşte
Ve
Geçmiş mi, gelecek mi, şimdi mi
Diye bir 'dalıp gitme' tamamlarken ivmesini
Duyuveriyorum seslerini yakından
Oldukça yakından -ama belli belirsiz-
İşte zaman, diyordu üç yaşlı kavas
Üçü de bir ağızdan: İşte zaman
Bir park kanepesinde oturmuşlar da
Konuşup duruyorlardı aralarında. Sanki
Durgun bir öğle sonuymuş da ortaçağ
Şimdiki gibi
Azıcık bir vakit kalmışmış akşama.
Görüyordum bense
Duyumsuyordum da
Üç kavasın üç ayrı yüzünde
Üç yalnızlıktan herbirini:
1. Yaşamı soruyordu kendine biri
    Bir flavta eşliğinde bir başka flavta gibi.
2. Öyleydi, o idi, sanki
    Gül içinde bir sümbülün iç çekişi.
3. Kim bilir kaç yaşında tanıdım onu
    Sevdimdi tam otuzunda
    Yitirdimdi on sekizinde bir genç kız iken
    Şimdi belki yaşamadı hiç
    Ya da
    Bölündü bölündü bölündü
    Denizlerden berkitilmiş bir deniz bıçağıyla
(1. Başındaki sarı gül eksik. Neden? Sarı gül yerin-
                     deyse kendisi nerde? Unutulmaya çizilmiş bir de-
                     sen miydi yoksa? Hayır, unutulmaya değil, başka-
                     lığa. Başkalık! kendini sorardı kendine hep, başıyla
                     bir şeyler çizerekten boşluğuna. (Ey gökyüzü neden
                     böylesin?)  Flavta flavta flavta! Bir tını olsun yok
                     mu? Yok! Her şey kaçınılmaz bir ayrılıktı çümkü.
                     Her şey bir belirsizlik, bir yanıtsızlık, bir... Yani bir
                     avucumuz hep öteki avucumuzda. Öyle değil mi? 
                     Öyle değil mi Sara?
2. Sümbüllerden bir vakit miydi, neydi. Yüzündeki
                     bir dakikayı masaya iliştirir, cibinlikli karyolasına
                     atardı herhangi bir saniyeyi. İsterse tutardı iki gaz
                     lambası arasında ve yansıtırdı günlerce bir hüznün
                     gittikçe ölen mavisini. Öyleydi. Bir dudak büküşüyle
                     aşkın doğasını ölçer ölçer ve üzünçler biriktirirdi.
                     Ve yetinmezdi. Buğulu bir cam imgesini eliyle siler
                     gibi yaparak ister ister isterdi. Haklıydı. Çünkü biz
                     iki ayrı kavimdik de sanki, sınırlarımıza gelince...
                     nedense bir bilinmezlikti...
3. Sahnede olsun; yanımda, karşımda olsun; geniş bir
                     alanın yüzlerce merdiveninden birine oturmuş ya da
                     öğle sıcağında bir terasta cin içiyorken olsun, sanki
                     bir yersizliğe sığınırdı boyuna. Ve bir devinim tersliğine
                     Makyajını mı tazeliyor, elinde bir fırça, evimizin bahçe
                     parmaklığını boyuyor olurdu bir yandan da.
                     Adım adım denize girer gibi giyinirdi ve hoşlanırdı
                     bundan ayrıca. Sırtını dönmüş, bir şeyler yazıyor
                     sanırdınız bir kâğıda -yazmazdı pek- bakardınız ki
                     sonra, kan içinde bir parmağı, ona dalmıştır yepyeni
                     bir olayın ayırdına varmışcasına. Hiç mi hiç, yatkın
                     değildi kusurluluğa da (işte en yalınından bir kemerle
                     renkli çoraplar ve simli ayakkabılar yan yana) . Ve ne-
                     dense bir zamansızlıktan gelirdi sanki, öperdi hafifçe
                     dudaklarımdan, dönerdi yeniden o zamansızlığa.
                     Yüzyılların tortusundan yaratılmış gibiydi. Yüzüyse
                     her çağa uygun bir yüzdü. İç çekişi ilkel bir gülüm-
                     semeyle kucaklaşırdı, ağlaması çok eski bir şarkıyla.
                     "Uzaklardan geldin, atını değiştirdin, yeniden uzak-
                     lara gittin, geceyi bir handa geçirdin, uyanınca baktın
                     ki yola çıktığın yerdesin," derdi. Ve derdi: Ayrılıklar
                     tanışmamış gibi olmanın gene de bir suretidir.
                     Ey suret! neden iki kişisin?)
Bilmem ki hangi yıldı. Karışık bir akşamüstüydü. Bir panayır ölüsünü andırıyordu kent. Kar yağıyordu sürekli. İçimize yağıyordu, dışımıza yağıyordu. Oysa bir otel odasında, odanın varlığına duruşlarımızı uydurmuş, bir 'uzak-yakınlığa' koşullanıyorduk. Karşımda duruyordun, hemen karşımda. Çok uzun bir yolculuktan yeni dönmüştün. Yani kendinin bir o kadar uzağına düşmekten. Saçlarınl....................
<end>

<start>
Ki bazı sözlerin anlamı
O sözlerin söylenişindedir
Yılların sayısına girmediyse Seniha....................
<end>

<start>
Gün bitti. Saat kaç. Bitecek mi bir gün savaşımız
Hak edilmi....................
<end>

<start>
Bir hoş oldum ele güne karşı
Herkeslerden utandım
Bir yanım insanlı kahve
Dünyalar dolusuydu bir yanım
Ah beyler söylemesi güç
İşim bitince kahvelik olurum
Bana cezveler tutulunca
Bir yanlara çevrilidir başım
İşte bu yüzden arayı bozdum
Dünyalar gözükmedi
Nelere dadandım o yüzden
Mehtaba....................
<end>

<start>
Baksan
Ben geldim sanki
Yaz ustalarına kış resmi.
Duysan
Bilmediğin bir sevgiyle mi seveceklerdi seni
Sen
Taşlıklarda sızlanan yaşlık
Sonbaharla kapanan kapılarda
Unutulmuş ürpertiler gibisin
Toplarsın dalıp dalıp gitmelerini bir daha
Soğuk kış filelerinden ılık kış gazozlarına
Su geçirmez gölgeleri tepelerin.
Ben uzakları iyi bilen bir adamın yakın elleriyim
Çürük bir elmanın pembemsi gerinişinde
Hiçbir göğün gelip gelip götüremediği
Çünkü her....................
<end>

<start>
'Evler'den birindeyim, dışarda kar yağıyor
Üstüme kar yağıyor. Kalbimin
Atışlarında eriyor kar
Üşümüyorum, üşümek elimde değil
Hiçbir şey elimde değil
Sevmek istiyorum, sevemiyorum
Çarpıyor birbirine kalbimin kapıları
Gülmek istiyorum, gülemiyorum
Öne geçiyor acılarımın çizgileri
Vermek istiyorum, veremiyorum
Geri çekiyor beni tenimin güçlü dokusu
Konuşmak istiyorum, konuşamıyorum
Kapanıyor büsbütün dudaklarım
—Demiştim, pembe bir çizgi olsun
Düğün çağrımızda o gün—
'Evler'den birindeyim, dışarda kar yağıyor
Aynada kar yağıyor parıltılarla
Abajuru yakıyorum: sarı kar
—Üç parmakla bira....................
<end>

<start>
'Ve ölüm bahçesini buldu'
Oteller imzamdır benim
—Ah güzel yaşam! sevgilim ölüm! —
Şimdi bir otelin apacı sevinciyim.
Ey bardak taşıyanlar, kış ustaları
Sonbaharda ne yaparsınız
Ben ne yaparım
Kendime başka biriymiş gibi bakmaktan
Arta kalan bir çift gözü de
Kimbilir nerde bıraktım.
Ah güzel yaşam! sevgilim ölüm! 
Göğsümden bir düğme daha çözdüm
Saçlarımı taradım
Yüzümdeki beni koyulaştırdım
Pudra süründüm biraz —hayır, iğrenmiyorum artık-
Kırıştı göz kenarlarım çoktan<....................
<end>

<start>
İşte
Gördün
Demek ki böyle
Pencere pervazını —kirli çok—
Boyası dökülmüş yer yer
Lekeler lekeler lekeler
İşte, gördün, demek ki böyle
Koruklar sarkmış her yandan
Donuk, tozla kaplı koruklar
Ve lacivert bir görülmeyle
Ve
Limanın insan kokulu gürültüsüyle
İşte
Gördün
Demek ki böyle.
Gördün, görüverdin hemen
Demir arabayı rayların üstünde
Ve tahta bacaklı adamı —güneşe bakan—
Bakışlarında bir zamandışılık —öyle—
Gördün
Demir arabayı
Rayların üstünde
Ve tahta bacaklı adamı
Gürdün, görüverdin hemen.
Duydun
Duydun ki o....................
<end>

<start>
— Kapının arkasında ne var
— Hiç! , hiçliğin adı
— Kapının arkasında ne var
— Kapının arkasında mı? tanrı
— Kapının arkasında ne var, kapının
— Bilmem ki ne var arkasında kapının
— Kapının arkasında ne var
— Bir bahçe, bir su kovası, içi boş
— Kapının arkasında..
— İncil
— Kapının arkasında ne var
— Bir tepe, boşaltılmış onun da içi
— Kapının arkasında ne var
— Bir duvar, tuğlasız, unutmuş dülger malasını
— Kapının arkasında ne var
— Havası kaçmış bir deniz yatağı
— Kapının a....................
<end>

<start>
Varsın her şey sonraya kalsın
Sonraya, en sonraya
Sözgelimi iki bin altı yüz kırk bir mil.
Bir papatya ne kadar uzağı görebilirse
O kadar yakın kalplerimiz birbirine
Ölü bir denizi bile bir tartışmaya çevirdik
Kayaları taş devrine göre ölçtük biçtik
Kalemlerimizi kesilmiş çiçek sapları gibi attık
Kapıları açarken birbirimize ağladık
(Ne kadar da çok severmişiz birbirimizi
Sahi ne kadar da çok severmişiz
Yıllarca,yüzyıllarca öpüştük
Sigaralar tuttuk,içkilerin en iyisini sunduk
İstersen bu gece burada kal,dedik
Sağlığımızı sorduk, bir sürü ilaç adları saydık
Sık sık görüşelim, olmaz mı dedik
İyi bildiğimiz ne varsa yaptık,ayrıldık
Ortada 
Her zamanki gibi bir karanfil kaldı.)
Köşedeki tütüncü silaha çevirdi sigaralarını 
Ödemesi çok güç sigara....................
<end>

<start>
Ben patronum, şöyle böyle bir adamım
Bırakın konuşayım
Bir bira içeyim konuşayım
Kim ne derse desin kadınlara düşkünüm
Ne yapayım öyleyim
Kadın dendi mi sanki ben
Vişneli bir dondurmayı durmaksızın yalarım.
Ruhi Beyi pek tanımam
Yok, hayır, belki de iyi tanırım
Neden derseniz ben herkesi iyi tanırım
İşsizim, dülgerim, boyacıyım
Herkesle bir olurum
Kişiliksiz kalırım.
Günün herhangi bir saatinde çıkar gelir
Nasılsınız Ruhi Bey, derim
O her zamanki gibi: iyiyim, iyiyim! 
Şu köşedeki masa onundur
Başkası oturmuyorsa gider oturur
Şaraptan başka bir şey içmez
Bazen şarapla birayı karıştırır
Doğrusu sarhoşken hiç görmedim
Tersine çok incedir, derim ki biraz da soyludur
Nedense bulutlanır gözleri arada
O zaman kimseyi görmez
Uzaklara bakar yalnızca
....................
<end>

<start>
Geçmişin zonklamasıdır yüzümü suya tuttuğumda
Etimi geren mozaik
Sayısız miller katettim orada bulununcaya
Ve su duruldu birden. Balık yumurtaları, nektonlar
Çekildi herbiri bir yana
Yükseldi o derinliğin çarpıcı sesi
Dedi ki bana, insan
Bir bilgin de olabilir, ceketi omzunda
Bir ruh da.
Ve dal yonta yonta büyütülür. Bir tükeniştir inmek anılara da
Geçmişin balkımasıdır su
Yaşamın giz geçirmez örtüsüdür topr....................
<end>

<start>
MENZİL CAMBAZI
I
Tam orada, kuru ağacın altında
Ey gök, gülümseme, kayboluyorum.
MENZİL CAMBAZI
(Ağacın kurdu içinden olmazsa ağaca zevk yoktur)
II
Vardı ki bir menzil cambazı pembe iskeletini
Sığdırıp kan kırmızı ölüsünün içine
Doğrulur, evet, oyun özgürlüktür, der
Asar kendini sonsuz deve kemiğinden çengeline
Onurudur anlaşılmamak elbet
San saçları sarı kalbini örten onun
Ki bütün gün bir damla gözyaşının içinde
Bir gül bas oraya, tekrarla kalbini.
MENZİL CAMBAZI
(Çerçi ne satar? Kalbindekini satar)
III
Odur kasabaya her gün bağıran bir çocuk
Taş kesilen bir oyuncuyu anımsamaktan
Yankılanır: paşmağı ince nohudî 
Bir boynu ki gök doyuran soyundan
Bir tek evi bile olmaya olmaya olmuş bir kentten geldi
Ufuksuz günlerinde bir han soluyan buraya
Bunaltısını sümbülî bir kuzgunun çektiği
Ve götürdüğü yaz saydamı bir menzil cambazına
Ve odur
Uyanınca her zamanki uykusuzluğundan
Sevilmemek umududur diye gösterdiği her şiirin
Ve taşlaşmış kasabasında yalnız
Çocuk çocuk içindir bir daha.
MENZİL CAMBAZI
(Ses gelir oynar, söz gelir ağlar)
IV
Aynı zamanda bir çağrışımlar atlasıdır
Dizer şeylerini dünyasına bir bir ve harcar
Yaşayanlar iyi bilir, yaşamak
Bir altılı fesleğeni kanatmaktır biraz
Ruhlarında büyüyen
Ve o fesleğenin simgesidir yaşlandıkça
Yüzlerce çocuğa bölünmüştür ve yanıtı yoktur 
Akşamları ruhtan ve g....................
<end>

<start>
Çok sıcak bir günde
Misafirliğe gittik.
Uykudan kalktı, yanımıza geldi:
Sıcaktı her yeri.
Açık pencereden rüzgâr geliyordu
Ağır bir öğle faslı çalıyordu radyoda.
Çok konuşmadık, yalnız bakıştık.
Geçen yazdan daha sevimliydi.
Taramıştı saçlarını,
Kahv....................
<end>

<start>
Mısra işlevini yitirdi; şiiri şiir yapan bir birim olarak yürürlükten kalktı. Eski rahatlığını, o sessiz, kıpırtısız düzenindeki rahatlığını boşuna arıyor şimdi. Öfkelerin, bunlukların, başkaldırmaların dışında kendini yineliyor daha çok. Ne denli güçlü olursa görünürse görünsün, duygularımızı, gerilimlerimizi, düşünce coşkularımızı başlatıcı öğe, bir ölçü olmaktan çoktan çıktı. İnsanı, insanla gelen en çağdaş sorunları karşılayamaz oldu. Öylesine durallaştı ki, onca bir sözcük yılı da uzak kaldı bize. 
Öyleyse şiiri okumalı, şiiri, usla biriktirmeli artık; mısra ile değil. Diyeceğim, ille de bir ölçü gerekliyse bu, düşünsel-ussal bir ölçü olmalı. Tek sesli şiirden, çok sesli bir şiire yönelişteki en kapsamlı ölçü de budur sanırım. 
   Nicedir şiiri soyut bir kavrammış gibi düşünemiyoruz. Her toplumun kendine özgü bir şiiri ya da şiirleri olduğu için böyle düşünemiyoruz. Ülkemiz de bir mucizeler ülkesi değil. Bizim de gereksinmesini duyduğumuz bir şiir anlayışı var. Hatta bir bakıma uygulanıyor da bu. Düşünü şiiri diye adlandırabileceğimiz bu şiir biçimini(tarzını)  yerleştirirken, en azından şiire bakma ölçülerimizi de değiştirmek zorundayız. 
   Örnekler ortada. Yapacağı işin bilincine varmış ozanlar kabına sığamıyor artık. Hiç değilse zorlanıyor şiir, seçkin, soy bir anlatım yolu bulmak için savaşılıyor. Örneğin cümleler parçalanıyor; söze yeni bir devinim katılıyor böylelikle. Bir bakıma cümle tavır takınıyor, insanlaşıyor. Derken bir satır başı, bir parantez, bir dialog...Bakıyorsunuz düzyazıya geçmiş ozan; anlatıyor, açıyor, anlamı genişletip yoğunlaştırıyor. Mısra yerine devinim, mısrayı ölçü yapmak yerine usu ölçü yapmak! Güç şiir burdan....................
<end>

<start>
Saat onda kalkacak vapur
biliyorum biliyorum
işte bavulum, yüreğim işte şurada
biletimi istiyorlar, uzatıyorum
güverteye çıkıyorum, hiç yoktan bir deniz daha
-saat onda mı kalkacakmış vapur
-gecikebilirmiş biraz, öyle diyorlar
desinler, desinler
hey kaptan! bana baksana
ben çoktan varmışım varacağım yere
bir edip daha bekliyor beni eski bir otelin kapısında.
üstümde sarı bir gömlek var, iyi ki sarı
içimi kapatıyor bana verdikleri oda
eşyalarımı yerleştiriyorum, öylesine ağırdan alıyorum ki bu işi
kocaman bir serüvenden ufacık bir....................
<end>

<start>
çiçekler sulasan, kurumuş yaprakları kessen
sözgelimi tırnaklarını yemesen
akşamları erken yatsan iyi olur.
iyi olur elbet
yani şu süsenler, kır menekşeleri yok mu
ne desem
denizin bir tenhalıkla uyumu
kayboldu
kış çoktan unutuldu da ondan. bir akşam
bir manav bütün hüznüyle konuştu
salatalara vuran bir ışığın altında
sanki Ortaköy’de yarısı yanmış bir kışla
gene böyle bir sonuçtu
kış unutuldu kardeşim. artık
hiçbir ayak sesi birbirine benzemez.
Bingöl’le İstanbul arası
otobüsle kaç saat
yani İstanbul’la Bingöl arası
kaç saat otobüsle
kimine göre günlerce
kimine göre birkaç saniyedir
çünkü özlemler çeşit çeşit
özlemler ki binlerce
ah sevdadır ancak onları birleştirir
Sündikan dağlarından aşağı
Isparta biraz gülümser
Isparta'nın ortası denizli çarşı
balıklar cansız yüzer
ey ülkesiz özlem, sen şimdi biraz dur
bir kadın neden olmayasın ya da yitik bir erkek
ah evet
size de sormak gerek
ey uçurumlar, köprüler
kış neden unutuldu.
Mersin körfezinde batık bir gemi
ütünde kuşlar yüzen bir gemi
kaptan....................
<end>

<start>
Baylar! 
Bin dokuz yüz seksen birdeyiz
Karşınızda eylülün sesi
Ağustosa çekildi, eylülün sesi
Birazdan konuşacak
"Bu dünyada yaşamak can sıkıcı bir şeydir baylar."
Tepelerde bulamaçların kahverengi eridiği
Eriyip sarı sarı aktığı bir mevsim
Bir saat gibi işlerken avucumdaki güz çiçeği
Yosunların kapılara usulca
Tırmanıp yerleştiği
Yani eylülün sesi, buysa çok iyi baylar.
Yaz geçti, sözgelimi midyelerden yorulduk
Eni boyu belirsiz bir ıslaklıktan
Upuzun gündüzlerden....................
<end>

<start>
Kocaman bir avlunun ortasında durdu durdu
İçindeki bomboş avluya bakarak
Gökyüzünden arada bir oraya
Ölü bir kuş ya düşüyor ya düşmüyordu.
Görseydi içinin olmadığını
Çekip onca çelenkten bir sap karanfili
Koymak ister miydi hiç
Bu ikindi vaktinin hırçın vazosuna.
Güzleri....................
<end>

<start>
Ve ağzım ağzını öptü ise
Çünkü için sözle doludur
Elim eline değdi ise
Çünkü elin yaratılmış işler doğurur
Gözlerine ba....................
<end>

<start>
İşte şu yağmurlar, işte şu balkon, işte ben
İşte şu begonya, işte yalnızlık
İşte su damlacıkları, alnımda, kollarımda
İşte yok oluşumdan doğan kent
Hiçbir yere taşınıyorum, kendime sızıyorum yalnız
Ben dediğim koskocaman bir oyuk
Koltuğun üstünde, aynadaki yansıda
Bir oyuk! sofada, mutfakta, yatağımda
Yaşamayı tersinden kolluyorum sanki
Yetişip öne geçiyorum sık sık. Sözgelimi
Bir iki saatte bitiveriyor bir mevsim
iyi
Bugün pazartesi mi? kapının, pencerenin durumu
Salıyı gösteriyor.
Salondaki büyük saati sattım
Saatin ölçebileceği
Herhangi bir zaman parçası yok
Gittiği yeri bilmeyen böcekler gibiyim
Bir oyuğa, oyulmuş bir yaşama
Ne gereği var ki saatin
Balkona çıkıyorum sürekli
Yollar yollar yollar katediyorum sanki böylece
Bir semtin ilk rengini alıyorum
Örneğin Ümraniye'de bir cçy bahçesindeyim
Bazen
Anılardan anılara bir yol
Ve
Anılardan anılara sallanan bahçe
Hangi yaprağı koparsam son anı avucumda kalıyor
iyi.
Yeniköy'de bir kahve içer miyiz, dedim bu sab....................
<end>

<start>
Susmanın su kenarındayız bugün
ne kadar sevgiyle konuşsak -konuşuyoruz da-
korkuyoruz gözgöze gelince hilmi bey
korkuyoruz
sanki gözler rakiptir de birbirine -öyle değil mi-
ve bir yokuştan iner gibi oluyoruz
bir yokuştan bir yokuşa sürekli
- nereye? 
- bilmem ki
Ellerimizde alkol sesleri, saçlarımızda
alkol sesleri
dağlarımızda, içdenizlerimizde
ve günler günlerin içinde öyle yavaş ki
yerine saplanıyor bir sürahi
pencereler şaşkın
perdeler bir uzak yol kadar uzun
ve balkon
kendi dudaklarında şimdi
donmuş bir tavus kuşu
bir tavus kuşu yontusu belki
ne tuhaf
demin de aşağıdan bir bando geçti
sormak isterdim sana
bir bando şefinin hüznü nedir hilmi bey
bir bando şefinin uykusu
nasıl bir uykudur ki hilmi bey
ne kötü
elimde bir çiçekle yaz geçti.
ve bugün
çepçevre oturduk masanın başına gene
bezik oynadık hilmi bey -her gün oynuyoruz ya-
giysisiz, sadece kombinezonlarımızla -öyl....................
<end>

<start>
Yaşamaya yerleşiyor seniha
Kendi yaşamına
-Güvercinsiz bir avlu mu? olabilir
Sırları dökülmüş bir ayna? -
Oysa çok geçti
Yıllar yıllar yıllar
Her geçen yıl elinde sanki
Yıprak, filizî yıllar
'Şey' sözcüğü gibi bağıntısız
Ağaççileği gibi durduğu yerde bir ezinti
Piyano tuşları -tek tek bakıldığında-
Çarçabuk bir göz atıldığında aynntısız -beyaz-
Yıllar
Seniha
Gözlerinin altı uzun menekşe.
Dün korkuttu beni -bazan oluyor-
Kocası İzmir'de yaşıyor, Karşıyaka'da
Sahici bir ayrılığın dikişini dikiyor Seniha
Mavi mavi
Usul usul yani
Kocası -ben sevmedim hiçbir zaman-
İkizini bulmuş diyorlar. Seniha aldırmıyor pek,
Aldırmıyor da
Pudralar, kremler tiksindiriyor onu
Bu yüzden bohemya kâseyi kırdı dün sabah
Saçlarını kesecek oldu
Sonra da sustu sustu sustu
Akşama dek
Hüzünler acılaşıyor Hilmi bey
Geceler katı ve parlak
-Ansızın yere düşen
Laciverdî bir kestane sesi-
Acılar da acılaşıyor gittikçe
Sanki
Bir azarlanmayla ölümünü düşünen çocuklar gibi.
Ödünç alıyorum seni bazen
Çoğu kez geceleri
Niye almayayım -kaç güz geçti-
Isl....................
<end>

<start>
Yıllar geçmedi, yıllar eskidi
Dokunduğum yerde kalıyorum
Yaşlı bir kelebek gibi.
Yeni bir renk buldum bugün, suyun atkısı rengi
Oyuğumdan çıktım
Çıkmamı duydum
Bir süre yürüdüm yürüdüm
Hiç kimsenin ağzını dayayıp da
Suyunu içmediği bir çeşme gibi durdum
Durdum ki
Önce bir elektrik mavisi çöktü içime
Sanki bir suya anlatıldım da bilinemedim
Ben
Benzersiz bir geyiği okşar gibi
Sevgisizliği okşayıp geçtim
Yol boyunca insanların
Uzak yakınlığını
Okşayıp geçtim
Sinema girişlerindeki fotoğraflara baktım -bir süre-
Çürük elma kokulu bir sokağa girdim
Küçü....................
<end>

<start>
Ben seni uzun bir yolda yürürken görmedim ki hiç
Yağmurlar altında gördüm, kadeh tutarken gördüm de
Bir kıyıya bakarken, bakarkenki ağlayan yüzünle
...Ve yarışırsa ancak Monet'nin
Kadınlarına yaraşan giysilerinle
Gördüm de
Ben seni uzun bir yolda yürürken görmedim ki hiç.
Öyle kısaydı ki adımların, diyelim bir yaz tatilinde
Bir otel kapısının önünde, tahta bir köprünün üstünde
Bir demet çiçekle paslanmış bir kedi a....................
<end>

<start>
Usul usul konuşuyorlar aralarında 
Denize bakıyorlar bazen - çatalını gezdiriyor biri tabağında - 
Gölgesi bir kuş ölüsü 
Karşıda yeni budanmış ağacın 
- Olsa, başlangıçlar sona kalsa - 
Kolyesiyle oynuyor kadın - tabağımda soyulmuş elma -
Saatime bakıyorum sık sık 
Kapıyı gözlüyorum arada 
Biraz soğuk mu geliyor ne - kapatır mısın -....................
<end>

<start>
”Yürek yalnız bir kez görür,
sonra gözler görür.”
Howard Fast
Boşversene sen niye beklemeli
Sıktı artık bu kent beni
Çekip gitmeliyim hiç düşünmeden
Bulmalıyım aradığım o yeri
Şiirmiş, bilgelikmiş her neyse
Ne varsa benden kalsın geride
Kalsın o yalanlar, o yalan ilişkiler de
Ve ölümler ki sevdanın ikiz doğurduğu
Yetsin, taşımak istemiyorum hiçbirini yedeğimde
Nerdesin ey benim hergün yeniden doğan oğlum
Sevginin çoğul oğlu
Senin ülkende yalnız bütün özlemler
Bilirim yalnız orda, içtenlik, erinç, coşku
Bayrağındaki bir tek çiçekli dalla
Orda uçsuz bucaksız
Olanca görkemiyle bir erguvan imparatorluğu.
Öğrendim öğrenmesine, mutsuzluk da bir gelişmedir
Tanımadığım kentler, yüzler, hiç mi hiç tanımadığım
Oteller, genelevler, nar ağaçları
Dar sokaklar, eğri büğrü kaldırımlar
Satın....................
<end>

<start>
Hava poyrazladı yağmur yağacak
Yanıp yanıp sönüyor ışıklandırılmış gözlerin
Yukarda
Küle gömülmüş bir elma gibi gökyüzü
Patladı patlayacak
Olanca hışmıyla kentin.
Sensin
Akıyor ön dişlerin beyaz beyaz yanıma
Her şey rengine göre kanar bilirsin
Tırnakların pembeye boyanmış bir koy gibi
Pespembe kanar
Ve herbir renkte kanayan gözlerin
Çınlatır Eluard’ın mısralarını orada
“İçinde uçtuğum gözlerin
Yolların gidişine
Dünyanın dışında bir anlam verdi.”
Demek oluyor ki bu dünyada olmak öyle derin
Öylesine anlamlı ki insan
Bizse bu anlamın işçilerinden ikisi
Yağmur yağacak.
Yarı karanlık odamız, üstelik soğuk
Isıtıcı bir soğuk bu, değişik
Sensin, bir yüzümde geziniyor şimdi yüzün
Bir elimizdeki kitaplarda
Şiirler okuyoruz bugün
Limanlık bir deniz gibi kıpırtısız önümüzdeki ....................
<end>

<start>
-halikarnas balıkçısı’na-
Öyle bir alaşımdır ki seninle deniz
Bir açık deniz
Bakınca hiçbir şey göremediğin
Gözlerini duyduğun yalnız
Sözlerin var, dudak izlerin yok sözlerinde.
Denedin ki oralarda zaman olmayı
Şimdi bir Akdeniz salgınısın sen
Sonsuz bir otobüs yolcusu gibi, tam öyle gibi
Her gün kırmızı bir bilet düşürürsün dişlerinden
Ki senin bir yerin olmadı hiç, olmayarak soldu
Diri bir sabahın eylülüsün birden
Sonra bir solgunluğun yeniden solgunluğu
Tırnakların dibine batar durup dururken
Acılardan bir acının geri tepmesidir
Sızar yüreğinden sevinç olarak
Yani eylülden
Acımaktan bir zamansın ki bazan susarsın
Çocuklar büyükler g....................
<end>

<start>
– Bana hiç görmediğin bir çiçek adı söyle
– Bir değil, birkaç deği....................
<end>

<start>
...
Dönelim
Her geçen gün bir açıklamadır
Biz yıllarca önce daha bir bunalırdık
Kullanılmış eşyalar gibi ordan oraya
Taşınır atılırdık
Bir ağır çekimde yüzlerimiz
Şöyleydi
Su içen güvercinler gibi ü....................
<end>

<start>
Hadi git
İşkillenip durmasın söyle
Şimdi sabah işler değişti
Edip'e bir hal oldu şiir yazıyor de
Sus bakalım sen de bıcır böceği
Hişt
Ot musun fasulya çiçeği misin
Seni di....................
<end>

<start>
“Yeni aşk kelimeleri, yeni öğrenilen 
incelikler öbür sevgiliye saklanıyor.” 
F.Scott Fitzgerald
Her sevda başlangıçtır bir yenisine
Öteki başkaldırır daha bitmede....................
<end>

<start>
Bahçede şezlonga uzanmış 
Kitap okuyan adam
Kaldırıyor arada başını kitaptan
Bir lastik hortumunun ışıldadığı tarhtaki
Menekşenin M’sine bakıyor yalnız -günün kapı aralığı mavidir-
O menekşe ki çiçek kavramından kurtulduğu için var
Adam ki sevgi kav....................
<end>

<start>
Vurdum güneye o zaman
Eski bir su dibi mühendisiyle
Yokluktu olan bir şimdi içinden
Damarlarıma dolan bir şimdi içine
Aktım patlayınca avlular balkonlar açan höyüklerden
Ben. Yüzümde o zambak işareti, eski
Bir benim bir onun bir kimin ikindisi
Vurdum güneye
Üstünü konuşulmamış sözlerle örten.
Bembeyaz alevlerdi kanını yakan bir geminin
Hırslı bir tanrının soluğuyla süslenen
Ve deniz atlarının üstünde
Dizginleri tunçtan gümüşten
Yağmacılardı o gemiye üşüşen
Emiyorlardı armasından sızan son kanı
Öpüyorlardı güvertesinde çırpınan yüreğini
Seviyorlardı şehvetle
Yaldızlar çiviler altınlar
Şaraplar sakızlar amberler saçan bordasını.
Boş durmaz açık deniz, üretir kargaşayı
İlk gelişi gibi yazın
Kanırtır yol kenarlarını, uyarır
Yürekten gözkapaklarına giden ırmağı
Ve değiştirir birden çığlığın anlamını
Geçirir dişlerini kıskaçlarını kumlara
Salar hiç değilse rüzgarını fırtınasını
Evet, der bir balıkçı
Ne saatler işler ne de bir takvim sesi duyulur
Denizle kurulur insan, denizlerden öğrenir yaşını.
Denizle deniz arası ey ıslak vakit
Gördüm içini otlar bürümüş kalenin son kralını
Geçerken mavi gömleğinden, ağzı
Bir ağıttı geçmişe. Anlattı bana
Anlattı Rodoslu bir derebeyinin
Kaç kadının meme uçlarını kesip de bıçakla
Sedef işlemeli bir kutuda sakladığını
Defne yaprakları arasında
Ki zulüm yeşertmemiş ki onun kanını
Sert ve soğuk kanını
Uçsuz bucaksız verimli toprağında
Kıpkızıl bir kayanın hamuruydu şim....................
<end>

<start>
Bir şeyler çiziyorum buğulu cama -ben-
Cemal'in ıslak sesi
Kayıp gidiyor buğulu camda
-Bir sabah yağmurunun en küçük tanımıysa
Şu benim sesim-
Çizip çizip siliyorum sesimi
Birden odayla dışarısı birleşiyor
Ve birleşir birleşmez
Çıkarıp cebinden büyük aynasını gök
Bir istasyonda yolcularını bekleyen
İnsanlar gibi hafifçe gülümsüyor
Bana
Elimi sallıyorum içimden
Buruk içimden
Belli belirsiz.
Yaşlı bir çocuğum ben, çocukların en yaşlısı
Ağzımda sakız tatlısının hiç eksilmeyen tadı
Sevilince kendimi tadıyorum bir de
Kendime dönüşüyorum
-Ah içimin derin rengi
Yoğun kokusu-
Biraz önceydi
Yalova'da bir oteldeyiz
Çok büyük bir oteldeyiz -hepimiz-
Çiçekler var -çok büyük- ağaçlar gibi
Kırmızılar uzun, uçsuz bucaksız
Sonra bir vapurun bayrağı
Görmüştüm
Annemin yakut yüzüğü
Görmüştüm....................
<end>

<start>
sen hüzünlesin belki, belki hüzünlerlesin; 
ben, her zaman kendine yarılan bir uçurum; 
bir öğle sonrasıdır, kimse yok, kendi sesin
sana âşinâ gelir: ‘bir yerden tanıyorum! ..’
kim....................
<end>

<start>
acının vergisini verdik, gülün haracını ödedik
hüznü demirbaş defterinden düşmeye geldi sıra
sen ki eyvan ağıtlarda
sürekli ve ahşap bir gülümseme gibi durdun
gözlerin ....................
<end>

<start>
size bakmanın tarihi! siz
bir gonca kadar kendiliğinden
                  yazılmış olmalısınız
derin, korkunç veergen
kalbim, sevdalara sığmayan kalbim
bir dağı içeriyor geçerken
siz o dağa sanki kış
ve sanki bıldır yağan karsınız
umar....................
<end>

<start>
Yalnızlık bir tarihtir ikimiz
Dururuz odalarda bir giysi gibi
En kalın soluklarla çekiyor ipi
Kim bilir kimlere kalmı....................
<end>

<start>
Döner kapılardan girip çıkardı
Tıka basa kuşla dolu bir adam
Ha dese ölümsüz olacakken tam
Tezgah kurup kuşbazlığı yeğledi
Yemeyip içmeyip cimri ke....................
<end>

<start>
bir gece Çölemerik üzerinde
bakir bir bilezik gibi hilali
gördü
ezik çiğdemleriyle Elazığ
acı dağlarıyla Ergani
dersim Pülümür, horasan
İbrahim talu'nun oğlunu gördüler
ve bir keçe kilimi andıran elleriyle
göğü bir beşik gibi sallayan
Fatma’yı Zeynel’in ayali
kimse bizim ....................
<end>

<start>
3. torlak kemal
kıs, dağların kürkü
gibi kış
gece midir düsen dal?
sen ey böğürtlenlerin
ve umutsuzluğun mülkü
ve bir hüzünden huruç eder....................
<end>

<start>
En çok yanılgısı başkaydı benden
Bir suya çalardı saati
Gümüş köstekli bir aksam vakti
Karardı solukları göğü görmeden
Kraldı yaz dönüşü sürgü....................
<end>

<start>
‘nereus kızları tıpkı toprak gibi,
     		       su gibi, güneş gibi yaşarlar. Onlarda
		        yazın ışıkları etle deriye dönüşür’
	            Marqueite Yourcenar (Doğu Öyküleri’nden)
aşk! o yokedici melek!
dağ süzülür, -ve 
rüzgâr, yüzümdür benim ....................
<end>

<start>
ben aynada büyüdüm, aynalar ise bende:
acıları gezerken, sözlerimizle ikiz:
birlikte olduğumuz, ah, o ürkünç bedende
bakarken kendimize, sevişen günlerimiz
birer görün....................
<end>

<start>
Açılır gecesi inançsızların
Tanrı sari bir çiçektir
Ormanın içinden atlılar
Geçerken çocuklar ölecektir
Denizin gözlerinden tuzlu
Bir sıkıntı vurur karalara....................
<end>

<start>
“beni örün, beni örtün!”
bir şey var: eski sözleri
uzun ve anlaşılmaz şeylere gömdüm
gördüm: sözlerin kumunda 
bir  vaha idi yaz
duydum, yeşil kuş, hadra!
		dedi, ‘siz,
ölmeden ....................
<end>

<start>
eşrefoğlu, al haberi!
Zamanın oğlu! senden beri
duy, gülün tesbih sesini...
kim derse ki: ‘davete icabet
gerek!’ –haklıdır!..
		bir daha, bir daha...
yoksa aşklar var mıdır
göklerin külrengi kuşund....................
<end>

<start>
ne zaman dinecek,ne zaman?
bu taflan,bu taflan?
ey uçurum gözlü sevgilim!
ne zaman baksam
bir hiçlik tadı
                   ve ağzından
yıldızlar uçuran
ergin,yeşil ve yabanıl
bir yaz gecesi gibisin
yüzünde yolların gülüşü
ve yaz göğüne ilişkin
bir esenlik üretiyorsun
geçip giden fırtınalardan
ey uçurum gözlü sevgilim!
....................
<end>

<start>
‘kışkırt yaban atlarını, kışkırt,
			dionysos!..’ dediler
uzat aşkları ordan, orda fener,
			kayalar, gelirdi...
kim kalbini sana yedirdi?
her şey bir’di o zaman: atlar, logos
tek olan biz’dik, çayırlar-
sa başta sessiz....................
<end>

<start>
aşklardır benim bildiğim
ben oluş’um sen değişim
hangi kitaptan geldiğin
bilinmez; ama sen yine de gel,
		yine gel de
bir gülü sağalt o rose thou art sick
ve anlaşılmak
her zaman gizlidir hep ayrı ....................
<end>

<start>
En çok yanılgısı başkaydı benden
Bir suya çalardı saati
Gümüş köstekli bir aksam vakti
Karardı solukları göğü görmeden
Kraldı yaz dönüşü sürgü....................
<end>

<start>
Ürkek ayak sesiyle kış
Geyikler çizen sesimdir
Her kelime bir resimdir
Sanki bakmaya a....................
<end>

<start>
hangi umut, hangi sevda, hangi dağ
ve hangi-
dağ, allahu ekber dağlarıdır
sevda, nazımınki
ve ozan bir....................
<end>

<start>
hem acıyım hem acının
		yalvacıyım ben
git! 
benden yollara doğru
yollar sana dönmeden
git! düş sözleri ol kün
bir yerde çözül, okunsun
genç belirtiler: altın yün
....................
<end>

<start>
ölümle yeşil arasında
ne var? bir mağara durur
ve ötekini dinler, mağrur
bir çocuk sığınmıştır dağa
at biner gibi biniyor
tadılan bir şey midir akşam
bir sözün bulutunda
bir uçurumun yasında?
ölümle ....................
<end>

<start>
sarı yaz! kat kat şafaklar
gördün dizelerde, sevdalar
gördün göçük bir dağ
	gibi üstüste geldikçe
ben şairim: bir yeraltıyım ben
	acıyım
kazdıkça
	ve der....................
<end>

<start>
hep Senin içindi, hep
güle dönüşü Hiç'in...
var....................
<end>

<start>
herşey kanser! bu sayrılı
ve çorak kentten
		pis, murdar
hüzünler bile kurtar-
amaz olduk... çok gördüler...
duygular yumrulmuş, kalpte kirler
var söz’ün kanserine geldik:
katı ....................
<end>

<start>
biz kiminiz? hüznümüzünüz artık
ve artık kendinin önünde yürü ölüme
yokluk hangi deftere yazılıp unutuldu
ve hangi akarsu’da bulundu? bunu bildin!
sen gerçekten yalnızken bile
sanki yalnızmış gibiydin! bir dili
-sendin o!-soyundun....................
<end>

<start>
<end>

<start>
yalnızlığın sesini yalnızca ben duyarım;
hangi durak, hangisi, bekleniyor biryerlerde?
bildiğim bir şey varsa, o benim acılarım
için yaşıyor artık... belki de kederlerde
b....................
<end>

<start>
simdi nedense her şeyde
ansızın dağılan kelebek tadı
biliyorsun en bakımlı bahçe
sessizliktir
gülüşler oraya sürgün edildi
acıların kardeş olduğunu....................
<end>

<start>
Yeşil imgeli kız! İlkyazım!
Hangi harf gül, hangi dal dize?
Bu büyük ağaçtan her ikimize 
Kalan hangimizdik...
          ey hayal hanım
Yeşil imgeli kız! Biz size 
Yazılı sevdalar sunduktu
Ve döne döne uçurumlar gib....................
<end>

<start>
eskiden, âh, bu kentte uçuk mavi süvari;
kısrağı sokakların, dört nala, uça uça...
şimdiyse bir ihaneti, İsa ya da havari
gibi yaşamak işte... sürükleyip bir uca
yerden yer....................
<end>

<start>
Hilmi diyor ki yeminler
Bana çeşmeleri hatırlatır
Tabut kalın ciltli bir kitaptır
Senin de çocukluğun bir ceviz tabut muydu
....................
<end>

<start>
Gide nereye vardım
Karlı bozkırda koşup koşup
Bodur bir ağaç kaldı belleğimde
Gümüş yüzükler gibi incelmiş
Babam didinirmiş ha babam
Fincan çekilirmiş sırtına
Uzun ....................
<end>

<start>
Ay karanlık gibi durma öyle gel
Sensiz bir şey duyulmuyor sevişmemizden
De ki halkın gözleri al gelincik sü....................
<end>

<start>
Denizdir en güzeli martıların
Martıların birazında ak köpük
Martıların martıların en güzeli
Aşk....................
<end>

<start>
şiir, şiirin kurdudur
işte zümrüt ve sürüngen
		bir dize
gidiyor;-gidişi
öteki şiire doğru’dur
....................
<end>

<start>
ben daima uçurumlar edinirim
bir yerden ötekine göçerken
işte sessiz saatlerde kederden
türemiş bir söylen
		gibi göl
ve bağlaşığı enymion
birlikte kıvrılıp uyurlar
ana-bir acıyla ay....................
<end>

<start>
nesimî ve mansur’la tenim dağıldı benim;
kendi yasımı tuttum, ölüydüm, aşk şehidi...
bir ayna düşer de kırılırken bedenim,
söylenen söylenmeyenle mühürlendi idi...
....................
<end>

<start>
bahçesi hüzündü onların...
bugün Aşk’ız, belki yarın...
başka yerdeyiz... nerdeyiz?
ne zaman kendimize perdeyiz
		ne zaman değil...
ne zaman geçtik yakınından
		yoğ’un ve var’ın?
günleri aşklarla kardık,
ve kaybolduk harcında....................
<end>

<start>
ah, ağaçların dağıldığı yer!
bir kadın durur, -ve
kendi hüznünü bekler
aşklar toplanır, günler derlenir,
	beklenen sözler
söylenir, biter...
ağaçlar, unutmaktır; bellekse,
yapraklardır, -ki ağır ağır
	ve birer birer
bir Za....................
<end>

<start>
5. koç Salih
ey can humasi, bize bu ruzigardan
bir sayfa okur musun?
sen umuda bak ve onu güzel eyle
ey tanyerini kızıl bir harmaniyeyse
boydan boya örten uzun bedevi
bize altın lengerlerde ölümsün....................
<end>

<start>
6. Musa çelebi
devlet solgundu
güya ki yaprağın biri
duşmuş de, ağaç
kökünden sarsılmış gibi
elmalar akikti, üzümler canfes
ve ölümü bir h....................
<end>

<start>
aynalar las meninas, örtün onları, örtün! 
örtün ki görünmesin ayna içinda ayna...
hangisinde eksiğiz ve hangisinde bütün? 
bir ayna kendini gizliyor gibi, güyâ,
parçalanıp sır....................
<end>

<start>
gidecek... kendisiyle yitecek belki sır’ı:
hiçbirşey kalmayacak... sâdece kırık bir cam;
hepsi o kadar işte! –ve ne varsa aykırı
bildiğin, senden olan... –ve bitecek serencâm!......................
<end>

<start>
b. necatigil’e
uzun etme artık, şiirden çık
acı ve düzyazıyla lanetlenmiş
olmadan önceki günlerine dön
               	hilmi yavuz
sevdalar ki onları el....................
<end>

<start>
bir gül üremekte... bizi kuşatır mutlak; 
o kocaman ağzıyla, giderek korkunç, kuduz! 
dikenli pençesiyle ve dili çatal yaparak, 
saldırdı saldıracak... korkuyla besleniyoruz...
....................
<end>

<start>
Arifler ortasında sofilik satmayalar,
İhlas ile aşka riyayı katmayalar.
Ya bildiğini eyit, ya bir bilirden işit,
Teslimlik ucunu tut sözü uzatmayalar.
Kur’an kelamım dedi, gönlüne evim dedi,
Gönül ev ıssın bilmez, âdemden tutmayalar.
Gönül sındı bulundu, hem Hakk’a yakın idi,
Yine dikerim diye, bütünü yırtmayalar.
Mumlu baldır şeriat, tortusuz yağdır tarikat,
Dost için balı yağa, pes niçin katmayalar.
Arif can verir duymaz, yalancı mala kıymaz,
Yalan ile gerçeği beraber tutmayalar.
Kıymetin duyar isen, neye değer iş bu dem,
Erenlerin manasın almaza satmayalar.
Miskin Adem yanıldı, Uçmak'ta buğday yedi,
İşi Hak’tan bilenler şeytandan tutmayalar.
Şirin hulklar eylegil, tatlı sözler söylegil,
Sohbetlerde Yunus’u hergiz unutmayalar.
<end>

<start>
İşidin ey yarenler aşk bir güneşe benzer
Aşık olmayan gönül misal-i taşa benzer
Taş gönülde ne biter dilinde ağu tüter
Nice yumşak söylese sözü savaşa benzer
Aşk erinin gül yüzü yumşanır muma döner
Taş gönüller kararmış şol yavuz kışa benzer
Münkir işini bilmez işi ileri gelmez
Nice tâbir eylesen anlanmaz düşe benzer
Hırs anı almışdürür nefsine kalmışdürür
Kendi tatlı canına yavuz yoldaşa benzer
Aşk kudret küresidir sızdırır âşıkları
Halden hale döndürür andan gümüşe benzer
Âşık canı dinlemez tâ dosta ermeyince
Dünyada kararı yok pervazlı kuşa benzer
Ol sultan kapısında ol Hazret tapusunda
Âşıkların yıldızı her dem çavuşa benzer
Geç Yunus endişeden ne gerek bu pîşeden
Önden ere aşk gerek andan dervişe benzer
<end>

<start>
Tehî görmen kimseyi hiç kimsene boş değil
Eksiklik ile nazar erenlere hoş değil
Gönlünü derviş eyle dost ile biliş eyle
Aşk ile eri şol manâda derviş içi boş değil
Derviş bilir dervişi Hak yoluna durmuşu
Dervişler hümâ kuşu çaylak u baykuş değil
Dervişlik aslı cândan geçti iki cihândan
Haber verir sultandan bellidir yad kuş değil
Ey Yunus Hakk’ı bilen söylemez hergiz yalan
İkilik ile gelen doğru yol bulmuş değil
<end>

<start>
Bu fena mülkünde ben nice nice hayran olam
Ye nice handan olam ye nice bir giryan olam
Geh feleklerden meleklerden dileklerden dileyem
Gah arş u şemste gerdun olam gerdan olam
Adımım attım yedi dört onsekizden ben öte
Dokuzu yolda kodum şah emrine ferman olam
Dost ferah kıldı terahtan ben teberra eyledim
Suret-i insan olam hem can olam hem kan olam
Gah bir müfti müderris geh mümeyyiz gah temiz
Gah bir müdbir-ü nakıs (naks)  ile noksan olam
Gah batn-ı hut içinde Yunus ile söyleşem
Geh çıkam arş üzere bir can olam Selman olam
Gah inem esfellere şeytan ile şerler düzem
Geh çıkam arş üzre vü seyran (olam)  cevlan olam
Gah işidirem işitmezem işümezem aceb
Nice bir nisyan olam hayvan olam insan olam
Gah ma'kuulat-ı mahsulat takrir-ü beyan
Gah maksurat olam geh sahib-i Keyvan olam
Nice bir surette insan ü sıfatta canver
Nice bir tilki olam ya kurt u ya arslan olam
Nice bir tecrid ü ferd ü mücerred münferid
Ye nice (cin)  nice ins ü nice bir şeytan olam
Nice bir aşk meydanında nefs atın seyittirem
Ye nice bir başımı tup eyleyip çevgan olam
Gah birlik içre birlik eyleyem ol bir ile
Geh dönem derya olam katre olam umman olam
Gah düzahta yanam Fir'avn ile Haman ile
Gah cennete varam gılman ile Rıdvan olam
Gah bir gaazi olam Efrenk ile cenk eyleyem
Geh dönem Efrenk olam nisyan ile isyan olam
Gah ola odlar yakam diler yıkam canlar yakam
Gah varam arşa çıkam geh şah u geh sultan olam
Nice bir dertler ile odlara yanam yakılam
Nice bir şakir olam zakir olam mihman olam
Gönlümün gencine renc irgörmeden bir yol bulam
Yahu deryaya girem bi reng ü  bi elvan olam
Ye nice bir ben diyem sensin diyem utanmadan
Ye nice deksiz olam dilsiz olam hayran olam
Nice bir balçıkt' olan alçakta olam har olam
Gah varam gevher olam yakuut olam mercan olam
Ademilikten çıkam uçam melekler mülküne
Levn olam bi levn olam geh kevn olam bi kan olam
Gah zındandan çıkam azad olam abad olam
Geh yine der-ban olam mahbus olam zindan olam
Dar olam girdar olam Mansur olam ber-dar olam
Ten olam hem can olam hem in olam hem an olam
Yunus'a Taptuğ u Saltuğ u Barak'tandır nasib
Çün gönülden cuş kıldı ben nice pinhan olam
Yunus imdi bu sözüben aşıka di aşıka
Kim sana ben sıdk olam hem derd ü hem derman olam
Gah halis gah muhlis olam uş Furkaan ile 
Gah Rahman'ur-Rahim ya Hayy ü ya Mennan olam
Geh dönem bir şems olam zerremde yüzbin arş ola 
Geh yien tuğyn olam alemlere tufan olam
Evveli Hu ahırı Hu ya Hu illa Hu olam
Evvel ahır ol kala vu ' Men aleyha fan ' olam
                                     Yunus Emre
<end>

<start>
Ey çok kitaplar okuyan sen mi tutarsın bana dak
Tâ bilesin sırrı ayan gel aşktan oku bir sebak
Ger sen seni bildin ise sûret terkin urdun ise
Sıfat nedir bildin ise ne kim edersen bana hak
Bilmeyesin bed-nâm u nâm bir ola sana has u âm
Bildim ise ilmi tamam gel aşkdan oku bir sebak
Okumagıl ilmin yüzün ilme amel gerek güzin
Aç gönülden bâtın gözün âşık ma’şûk hâline bak
Bakgıl âşık ne işdedir ma’şûka ol cünbiştedir
İkisi bir teşviştedir iki sanıp bakma ırak
İkilikten geçemedin hâli hâlden seçemedin
Dosttan yana uçamadın fakılık oldu sana fak
Cübbe vü hırka tâc ü taht verse gerekti aşka baç
Dörtyüz mürîd ü elli hac terkeyledi Abdülrezzak
Onun gibi din ulusu hâc öptü çaldı nâkûsu
Sen dahî bırak nâmusu gel beri putun oda yak
Âşık ma’şûk birdir bile aşktan gelir her söz dile
Bîçâre YÛNUS ne bile ne kara okudu ne ak
<end>

<start>
Ey sözlerin aslın bilen gel de bu söz nerden gelir
Söz aslını anlamayan sanır bu söz benden gelir
Söz kılar kayguyu şad söz kılar bilişi yad
Eğer horluk eğer izzet her kişiye sözden gelir
Söz karadan aktan değil yazıp okumaktan değil
Bu yürüyen halktan değil Hâlık avazından gelir
Ne elif okudum ne cim varlığından kelecim
Bilmeye yüzbin müneccim tâalüm n’ıldızdan gelir
Şu’le bize Ay’dan değil aşk eri bu soydan değil
Rızkımsa bu evden değil deryâ-yı ummandan gelir
Biz bir behâne arada ayrık de elden ne gele
Hak çün emir eyler cana bu keleci ondan gelir
YÛNUS bir derd ile âh et kahr evinde neyler rahat
Bu derde derman kefâret bir âh ile suzdan gelir
<end>

<start>
Sufiyim halk içinde tesbih elimden gitmez
Dilim ma'rifet söyler gönlüm hiç kabul etmez
Boynumda icazetim Riya ile taatım
Endişem ayrık yerde gözüm yolum gözetmez
Söylerim ma'rifeti saluslanırım katı
Miskinliğe dönmeye gönlümden kibir gitmez
Hoş dervişim sabrım yok dilimde inkarım çok
Kulağımdan gireni hergiz içim işitmez
Alem çıraktır sadır gönlüm bunu gözetir
Nideyim Hak korkusu hergiz içimden gitmez
Görenler elim öper tac'u hırkama bakar
Şöyle sanırlar beni zerrece günah etmez
Dışımda ibadetim sohbetim hoş taatım
İç pazarda gelince bin yıllık ayar etmez
Görenler sufi sanır selam verir utanır
Onca iş koparaydım eleriben güç yetmez
Dışım derviş içim boş dilim tatlı sözüm hoş
İlla ettiğim işi dinin değşiren etmez
Yunus eksikliğini Allah'ına arz eyle
Onun keremi çoktur sen ettiğin ol etmez.
<end>

<start>
Acep şu yerde varm'ola
Şöyle garip bencileyin
Bağrı başlı gözü yaşlı
Şöyle garip bencileyin
Gezdim Rum ile Şam'ı
Yukarı illeri kamu
Çok istedim bulamadım
Şöyle garip bencileyin
Kimseler garip olmasın
Hasret oduna yanmasın
Hocam kimseler duymasın
Şöyle garip bencileyin
Söyler dilim ağlar gözüm
Gariplere göynür özüm
Meğer ki gökte yıldızım
Şöyle garip bencileyin
Nice bu dert ile yanam
Ecel ere bir gün ölem
Meğer ki sinimde bulam
Şöyle garip bencileyin
Bir garip ölmüş diyeler
Üç günden sonra duyalar
Soğuk su ile yuyalar
Şöyle garip bencileyin
Hey Emre'm Yunus biçare
Bulunmaz derdine çare
Var imdi gez şardan şara
Şöyle garip bencileyin
Kamu: Tamamı, hepsi
Od: Ateş
Göynümek: Dertlenmek, içlenmek
Sin: Mezar taşı
Yumak: Yıkamak
Şar: Şehir
<end>

<start>
Hak cihana doludur
Kimseler Hakk'ı bilmez
Onu sen senden iste
O senden ayrı olmaz
Dünyaya inanırsın
Rızka benimdir dersin
Niçin yalan söylersin
Çün sen dediğin olmaz
Ahret yavlak ıraktır
Doğruluk gey yaragtır
Ayrılık sarp firaktır
Hiç varan geri gelmez
Dünyaya gelen göçer
Bir bir şerbetin içer
Bu bir köprüdür geçer
Cahiller onu bilmez
Gelin tanış olalım
İşi kolay kılalım
Sevelim sevilelim
Dünyaya kimse kalmaz
Yunus sözün anlarsan
Ma'nisini dinlersen
Sana bir amel gerek
Bunda kimesne kalmaz
<end>

<start>
Bilmem n'ideyim
Aşkın elinden
Kande gideyim
Aşkın elinden
Meskenim dağlar
Gözyaşına çağlar
Durmaz kan ağlar
Aşkın elinden
Kaddim yay oldu
Bağrım nay oldu
İşim vay oldu
Aşkın elinden
Dinle zarımı
Kodum arımı
Verdim serimi
Aşkın elinden
Varım vereyim
Kadre ereyim
Üryan olayım
Aşkın elinden
Yunus'un sözü
Kül olmuş özü
Kan ağlar gözü
Aşkın elinden
<end>

<start>
Aşık eteğin tutmak gerek akıbet zeval olmaya
Aşkdan bir elif okuyan kimseden sual olmaya
Aşk dediğin bilir isen eğer aşka gönül verir isen
Aşk yoluna mal ne olur can dahi muhal olmaya
Asil zadeler nişanın eğer bilmek diler isen
Her sözün manası var sözü sebük-sal olmaya
Ariflerden nişan budur her gönülde hazır ola
Kendini teslim eyleye sözde kıyl-u kal olmaya
Görmez misinsen arıyı her bir çiçekten bal eder
Sinek ile pervanenin yuvasında bal olmaya
Eğer güher ister isen hizmet ile ariflere
Cahile bin söyler isen manada miskal olmaya
Miskin Yunus zehr-i katil aşk elinden tiryak olur
İlm-ü amel zühd-ü ta’at pes aşıksız helal olmaya
<end>

<start>
Acep bu ne nesnedir bu dert ile firak bana
Canımı serhoş eyledi aşk ağusu tiryak bana
Kimin direnci var ise derdine derman istesin
Kesdi benim direncimi derman oldu bu derd bana
Aşk oduna yan der isen gönüllere gir der isen
Kara nurlar aydın ola ne kandil-ü çerağ bana
Gökten inen dört kitabı günde bin kez okur isen
Erenlere münkir isen didar ırak senden bana
Miskin Yunus erenlere tekebbür olma toprak ol
Topraktan biter küllisi gülistanı toprak bana
<end>

<start>
Ya rab bu ne derttir derman bulunmaz
Yar bu ne yaradır melhem bulunmaz
Benim garip gönlüm aşktan usanmaz
Varıp yare gider hiç geri dönmez
Aşık olan gönül aşktan usanmaz
Ahiret korkusun bir pula saymaz
Aşk pazarıdır bu canlar satılır
Satarsın bu canı hiç kimse almaz
Dönüp de bakmaz
Dönüp dönüp sana öğüt verirler
Dünya malı ile gözün boyarlar
Aşık öldü deyi sala verirler
Ölen hayvan olur aşıklar ölmez
Aşık olan gönül aşktan usanmaz
Ahiret korkusun bir pula saymaz
Aşk pazarıdır bu canlar satılır
Satarsın bu canı hiç kimse almaz
Dönüp de bakmaz
<end>

<start>
Allah diyelim daim, 
Allah görelim n'eyler? 
Yolda duralım kaim,
Allah görelim n'eyler?
Allah deyi kıl zarı, 
Odur kamunun varı.
Ondan umalım yarı, 
Allah görelim n'eyler?
Çıkarmayalım dilden,
Ayrılmayalım yardan.
Irılmayalım yoldan,
Allah görelim n'eyler?
Açlık sonu tokluktur,
Tokluk sonu yokluktur.
Bu yollar korkuluktur,
Allah görelim n'eyler?
Sen sanmadığın yerde,
Nagah açıla perde.
Derman erişe derde,
Allah görelim n'eyler?
Gündüz olalım saim,
Gece olalım kaim.
Allah diyelim daim,
Allah görelim n'eyler?
Adı sanı dillerde,
Sevgisi gönüllerde
Şu korkulu yollarda,
Allah görelim n'eyler?
Adı sanı uşatdım,
Küfrümü suya attım.
Miskinliğe el kattım,
Allah görelim n'eyler?
Her dem dalalım bahre,
Aldanmayalım dehre.
Sabreyleyelim kahra,
Allah görelim n'eyler?
Ar namusu bıraktım,
Külümü suya attım.
Dervişliğe el kattım, 
Allah görelim n'eyler?
Mecnun gibi avare,
Âşık olmuşum yare.
De Yunus sen biçare, 
Allah görelim n'eyler?
Yunus sanma andadır, 
Bu aşk sana sendedir.
Can kayumu ondadır,
Allah görelim n'eyler?
N’etti bu Yunus, n’etti? 
Bir doğru yola gitti.
Pirler eteğin tuttu, 
Allah görelim n'eyler?
<end>

<start>
Anma mısın sen şol günü? 
Gözün nesne görmez ola. 
Düşe sûretin toprağa, 
Dilin haber vermez ola.
Çün Azrâîl'i ne tuta? 
Assı kılmaz ana ata, 
Kimse doymaz o heybete, 
Halktan medet ermez ola.
Gele sana can alıcı, 
Dahi can alır kılıcı, 
Aklını baştan alıcı, 
Bir dem aman vermez ola.
Oğlan gider danışmana, 
Salâdır dosta düşmana, 
Sonra gelmeyin pişmana, 
Sana assı kılmaz ola.
Evvel gele şu yuyucu, 
Ardınca şu su koyucu, 
İletip kefen sarıcı, 
Bunlar hâlin bilmez ola.
Ağaç ata bindireler, 
Sinden yana göndereler. 
Yer altına indireler, 
Kimse ayrık görmez ola.
Üç güne dek oturalar, 
Hep işini bitireler. 
Ol dem dile getireler, 
Artık kimse anmaz ola.
Yunus miskin bu öğüdü, 
Sen sana versen yeğ idi. 
Bu şimdiki mahlûkata, 
Öğüt assı kılmaz ola.
<end>

<start>
Aklım başıma gelmedi, aşk şarabın tatmayınca. 
kandeliğimi bilmedim, gerçek ere yetmeyince.
Kendi bilisiyle kişi hiç erişe mi menzile? 
Allah'a eremez kalır, er eteğin tutmayınca.
Ger din îman gerek ise, iyi diril bu dünyâda, 
Yarın anda bitmez işin, bugün bunda bitmeyince.
Bülbül dahi âşık güle, nazar Hak'tan olur kula, 
Bir keleci gelmez dile, gönüllerde yanmayınca.
Gönüldeki bu razımı, sakınmaz derdim sözümü, 
Âşık ne katlanır söze, aşk metaın satmayınca.
Bîçâre Yûnus'un sözün key âşık gerek anlaya, 
O kuş dilidir, n'eylesin, öğütlenmez ötmeyince.
<end>

<start>
Aşk imamdır bize gönül cemaat
Kıblemiz dost yüzü daimdir salat
Can dost mihrabına secdeye vardı
Yüz yere vuruban eder münacaht
Beş vakt tertibimiz bir vakte geldi
Beş bölük oluban kim kıla taat
Şeriat eydür bize şartı bırakma
Şart ol kişiyedir eder hiyanet
Dost yüzün görücek şirk yağmalandı
Onun içün kapıda kaldı şeriat
Münacat gibi vakt olmaz arada
Kim ola dost ile bu demde halvet
Kimsenin dinine hilaf demeyiz
Din tamam olıcak doğar muhabbet
Erenler nefsidir şol devletimiz
On’içün fitneden olduk selamet
Kalu bela dedik evvel ki demde
Dahi bugündür ol dem-ü bu saat
Doğruluk bekleyen dost kapısında
Gümansız ol bulur İlahi devlet
Yunus öyle esirdir ol kapıda
Diler ki olmaya ebedi rahat
<end>

<start>
Arayı arayı bulsam izini, 
İzinin tozuna sürsem yüzümü. 
Hak nasip eylese görsem yüzünü, 
Ya Muhammed canım arzular seni.
Bir mübarek sefer olsada gitsem
Kabe yollarında kumlara batsam 
Hup cemalin bir kez düşte seyretsem
Ya Muhammed canım arzular seni.
Zerrece kalmadı kalbimde hile 
Sıtk ile girmişim ben hak yola 
Ebu Bekir, Ömer, Osman'da bile 
Ya Muhammed canım arzular seni.
Ali ile Hasan Hüseyin anda, 
Sevgisi gönülde, muhabbeti canda. 
Yarın mahşer gününde, ulu divanda 
Ya Muhammed canım arzular seni.
Arafat dağıdır bizim dağımız 
Anda kabul olur bizim duamız 
Medine'de yatar Peygamberimiz 
Ya Muhammed canım arzular seni
Yitirdim o dostu bilmem ne yanda? 
Sevgisi gönülde, muhabbet canda.
Yarın mahşer günü ulu divanda,
Ya Muhammed canım arzular seni.
Yunus senin methin eder dillerde,
Sevilirsin bütün bu gönüllerde.
Ağlayı ağlayı gurbet ellerde,
Ya Muhammed canım arzular seni.
<end>

<start>
Aşk makamı alidir aşk kadim ezelidir
Aşk sözünü söyleyen cümle kudret dilidir
Diyen ol işiten ol gören ol gösteren ol
Her sözü söyleyen ol suret can menzilidir
Suret söz kanda buldu kanda söz işit oldu
Suret kendi geldi dil dil hikmetin yoludur
Suretler ün diyemez söz kendisi söylemez
İşler hicapsız olmaz risalet hasılıdır
Bu bizim işretimiz oldur bu lezzetimiz
İçip esridiğimiz aşk şerbeti gülüdür
Onu ona dersin onun söyleyen ol söz onun
Ol bizimdir biz onun gayrı tesbih dilidir
Yunus sözün tak kılan görmedi münkir olan
Ömrün zulmete salan ma’rifet yaksuludur
<end>

<start>
Kıyamet gününde mahşer yerine
Yeşil sancak ile gelir Muhammed
Müminler müjdeler birbirine
Yeşil sancak ile gelir Muhammed
Gelin biz de gitmiyelim ırağa
Hazret'e varmağa ak yüz gereke
Medine'den kalkar biner buraka
Yeşil sancak ile gelir Muhammed
Bulun mürşidi de yapışın ele
Mürşidsiz varılmaz ol doğru yola
Hasan Hüseyin'le dört yâri bile
Yeşil sancak ile gelir Muhammed
Ak sakallı pirler olmuş yiğitler
Cennetin içinde var burak atlar
Huri ile gılman karşı gelirler
Yeşil sancak ile gelir Muhammed
Bu ömrün güneşi doğa duluna
Bunda ettiklerin anda biline
Âşık Yunus Emre bile buluna
Yeşil sancak ile gelir Muhammed
<end>

<start>
Sordum sarı çiçeğe
Benzin neden sarıdır
Çiçek eydür ey derviş
Ahım dağlar eritir
Yine sordum çiçeğe
Sizde ölüm var mıdır
Çiçek eydür ey derviş
Ölümsüz yer var mıdır
Yine sordum çiçeğe
Kışın nerde olursuz
Çiçek eydür ey derviş
Kışın turab oluruz
Yine sordum çiçeğe
Tamuya girer misiz
Çiçek eydür ey derviş
Ol münkirler yeridir
Yine sordum çiçeğe
Uçmağa girer misiz
Çiçek eydür ey derviş
Uçmak adem şehridir
Yine sordum çiçeğe
Gül sizin neniz olur
Çiçek eydür ey derviş
Gül Muhammed teridir
Yine sordum çiçeğe
Ademi bilir misiz
Çiçek eydür ey derviş
Adem binde biridir
Yine sordum çiçeğe
Kırklar'ı bilir misiz
Çiçek eydür ey derviş
Kırklar Allah yaridir
Yine sordum çiçeğe
Rengi nerden alırsız
Çiçek eydür ey derviş
Ay ile gün nurudur
Yine sordum çiçeğe
Boynun neden eğridir
Çiçek eydür ey derviş
Kalbim Hakk'a doğrudur
Yine sordum çiçeğe
Anan atan var mıdır
Çiçek eydür ey derviş
Bu ne aceb sorudur
Yine sordum çiçeğe
Sen Kabe'yi gördün mü
Çiçek eydür ey derviş
Kabe Allah evidir
Yine sordum çiçeğe
Bahçene girsem n'ola
Çiçek eydür ey derviş
Kokla beni geri dur
Yine sordum çiçeğe
Sen Sırat'ı gördün mü
Çiçek eydür ey derviş
Cümlenin ol yoludur
Yine sordum çiçeğe
Gözün niçin yaşlıdır
Çiçek eydür ey derviş
Bağırcığım başlıdır
Yine sordum çiçeğe
Yunus'u bilir misin
Çiçek eydür ey derviş
Yunus Kırklar yaridir
<end>

<start>
Aşk erine dünyada çi harir ü çi palas
Zira kim gönül onun tutmadı kibir ile yas
Aşk amel ile biter layık olursa yiter
Gerekse üryan yürü gerekse geygil libas
Dilersen kim eresin feragat menziline
Var kanaat darında nefsin boğazından as
Nefsinin varlığını akl-ı külle ulaştır
Varlığın yoğa değişir cevher ol olma muhas
Bu kamu günahların yuyan miskinliğinmiş
Var Yunus sen miskin ol gel tama’ın yayın as
<end>

<start>
Aşk ile gelen erenler içer ağuyu nuş eder
Taptuğa çıkmayan çaylar deniz ile savaş eder
Biz bu yoldan üşenmedik erenlerden usanmadık
Kimseyi yavuz sanmadık her ne eder kolmaş eder
Kolmaşa verdik sözünü söz ile döğdük yüzünü
Yaban canavarı gibi belinler ondan şeş eder
Bu sohbete gelmeyenler Hakk nefesi almayanlar
Sürün onu bundan gitsin durur ise çok iş eder
Cahildir manaden almaz oturur kararı gelmez
Öleceğini hiç bilmez yüz bin yıllık teşviş eder
Dağ ne kadar yüksek ise yol onun üstünden aşar
Yunus Emre’m yolsuzlara yol gösterir ve hoş eder
<end>

<start>
Benim adım dertli dolap
Suyum akar yalap yalap
Böyle emreylemiş Çalap
Derdim vardır inilerim
Ben bir dağın ağacıyım
Ne tatlıyam ne acıyım
Ben Mevla'ya duacıyım
Derdim vardır inilerim
Dolap niçin inilersin
Derdim vardır inilerim
Ben Mevla'ya aşık oldum
Anın için inilerim
Beni bir dağda buldular
Kolum kanadım kırdılar
Dolaba layık gördüler
Derdim vardır inilerim
Dülgerler her yanım yondu
Her azam yerine kondu
Bu imkan Hak'tan geldi
Derdim vardır inilerim
Suyum alçaktan çekerim
Dönüp yükseğe dökerim
Görün beni neler çekerim
Derdim vardır inilerim
Yunus bunda gelen gülmez
Kişi muradına ermez
Bu fani de kimse kalmaz
Derdim vardır inilerim
<end>

<start>
Şol cennetin ırmakları
Akar Allah deyü deyü
Çıkmış İslam bülbülleri
Öter Allah deyü deyü
Salınır Tüba dalları
Kuran okur hem dilleri
Cennet bağının gülleri
Kokar Allah deyü deyü
Aydan arıdır yüzleri
Şekerden tatlı sözleri
Cennetteki huri kızları
Gezer Allah deyü deyü
Kimler yeyip kimler içer
Hep melekler rahmet saçar
İdris Nebi hulle biçer
Sabhanallah deyü deyü
Yunus Emre var yarına
Koma bu günü yarına
Yarın Hakkın divanına
Varam Allah deyü deyü
<end>

<start>
Aşkın odu ciğerimi
Yaka geldi yaka gider
Garip başım bu sevdayı
Çeke geldi çeke gider
Kar etti firak canıma
Aşık oldum cananıma
Aşk zincirin boynuma
Taka geldi taka gider
Sadıklar durur sözüne
Gayrı görünmez gözüne
Bu gözlerim dost yüzüne
Baka geldi baka gider
Bülbül eder ah-u figan
Hasret ile yandı bu can
Benim gönülcüğüm ey can
Hakk'a geldi Hakk'a gider
Arada olmasın naşi
Onulmaz bağrımın başı
Gözlerimin kanlı yaşı
Aka geldi aka gider
Miskin Yunus'un sözleri
Efgan eder bülbülleri
Dost bahçesinin gülleri
Koka geldi koka gider
<end>

<start>
Aklın ererse sor bana, ben evvelde kandayıdım,
Diler isen deyiverem ezeli vatandayıdım.
Kalu bela söylenmeden, tertib düzen eylenmeden,
Hak'tan ayrı değil idim, o ulu divandayıdım.
Eyyub ile derde esir, anlamadım çektim ceza,
Belkıs ile taht üzere mühr ü Süleyman'dayıdım.
Yunus ile balık beni çekdi deme yuttu bile,
Zekerya'yla kaçtım bile, Nuh ile tufandayıdım.
İsmail'e çaldım bıçak, bıçak bana kâr etmedi,
Hak beni azat eyledi, koç ile kurbandayıdım.
Yusuf ile ben kuyuda yattım, çefa çektim bile,
Yakub ile çok ağladım, bulunca figadayıdım.
Mirac Gecesi Ahmed'in döndürdüm arşta nalini,
Üveys ile vurdum tacı Mansur'la urgandaydıdım.
Ali ile vurdum kılıç, Ömer ile adl eyledim,
On sekiz yıl Kafdağı'nda Hamza'yla meydandayıdım.
Ezeliden dilimde uş Tanrı birdir, haktır Resul,
Bunu böyle bilir iken sanma ki gümandayıdım.
Yere bünyad vurulmadan, Âdem dünyaya gelmeden,
Öküz, balık eylenmeden, ben ezeli andayıdım.
Yunus senin aşık canın ezeli aşıklar ile,
Mülke bünyad vurulmadan seyran-ı cevlandayıdım.
<end>

<start>
Üş de yine geldim ki ben sır sözün ayan eyliyem
Bu söz ile yeri göğü cümlesin hayran eyliyem
Diler isem ten eyliyem diler isem can eyliyem
Gönlüm Tur ü canım Musa Taht-ı Süleyman eyliyem
Dirlik bana karşı gele ben dirliğin boynun buram
Ölüm eğer vacib ola ben canı kurban eyliyem
İsa Meryem nice varır şöyle varam ben ol Haka
Fazlı yolunda ol Hak'ın âlemi handan eyliyem
Azrail dahi kimdürür kasd edebile canıma
Ben anın kendi kasrını kendine zindan eyliyem
Ya Cebrail kim ola kim hükm ede benim ahıma
Yüz bini Cebrail gibi ahımla perran eyliyem
Bizden evvel gelenlere mâniyi pinhan dediler
Ben anadan doğmuş gibi geldim ki üryan eyliyem
Yunus senin gönlün evi dopdoludur Hak varlığı
Üş gelmişim âşıklara varlıktan ihsan eyliyem
<end>

<start>
Aşkından yanar yüreğim
Yandığım bana hoş gelir
Hakkı gerçek sevenlere
Cümle alem kardeş gelir
Bu dünya dopdolu kalleş
Her birinden bir taş gelir
Hakkı gerçek sevenlere
Cümle alem kardeş gelir
Bir kez gönül yıktın ise
Bu kıldığın namaz değil
Yetmişiki millet dahi
Elin yüzün yumaz değil
Adımız miskindir bizim
Düşmanımız kindir bizim
Biz kimseye kin tutmayız
Cümle alem birdir bize
Biz dünyadan gider olduk
Kalanlara selam olsun
Bizim için hayır dua
Kılanlara selam olsun
Derviş Yunus söyler sözü
Yaş doludur iki gözü
Bilmeyen ne bilsin bizi
Bilenlere selam olsun
<end>

<start>
Yalancı dünyaya konup göçenler
Ne söylerler ne bir haber verirler
Üzerinde türlü otlar bitenler
Ne söylerler ne bir haber verirler
Kiminin başında biter ağaçlar
Kiminin başında sararır otlar
Kimi masum kimi güzel yiğitler
Ne söylerler ne bir haber verirler
Toprağa gark olmuş nazik tenleri
Söylemeden kalmış tatlı dilleri
Gelin duadan unutman bunları
Ne söylerler ne bir haber verirler
Kimisi dördünde kimi beşinde
Kimisinin tacı yoktur başında
Kimi altı kimi yedi yaşında
Ne söylerler ne bir haber verirler
Kimisi bezirgan kimisi hoca
Ecel şerbetini içmek de güç a
Kimi ak sakallı kimi pir koca
Ne söylerler ne bir haber verirler
Yunus der ki gör takdirin işleri
Dökülmüştür kirpikleri kaşları
Başları ucunda hece taşları
Ne söylerler ne bir haber verirler
<end>

<start>
Bir sakiden içtik şarap arştan yüce meyhanesi
Ol sakinin mestleriyiz canlar anın peymanesi
Aşk odına yananların külli vücudu nâr olur
Ol od bir oda benzemez hiç belirmez zebanesi
Bu meclisin mestlerinin Enelhak olur demleri
Yüz hallac-ı Mansur gibi anın kemin divanesi
Ol meclis kim bizde vardır anda ciğer kebap olur
Ol şem'a kim bizde yanar ay ü güneş pervanesi
Ol meclisin sermestleri şol Şah-ı Edhem gibidir
Belh şehrince yüz bin ola her köşede viranesi
Yunus bu cezbe sözlerin cahillere söylemegil
Bilmez misin cahillerin nice geçer zemanesi
<end>

<start>
Aşıklar ortasında sofilik satmayalar
İhlas ile aşka riyayı katmayalar
Ya bildiğini eyit ya bir bilirden işit
Teslimlik ucunu tut sözü uzatmayalar
Kur’an kelamım dedi gönlüne evim dedi
Gönül ev ıssın bilmez ademden tutmayalar
Gönül sındı bulundu hem Hakk’a yakın idi
Yine dikerim diye bütünü yırtmayalar
Mumlu baldır şeri’at tortusuz yağdır tarikat
Dost içün balı yağa pes niçün katmayalar
Arif can verir duymaz yalancı mala kıymaz
Yalanıla gerçeği beraber tutmayalar
Kıymetin duyarısan neye değer iş bu dem
Erenlerin manasın almaza satmayalar
Miskin Adem yanıldı Uçmakda buğday yedi
İşi Hakk’dan bilenler şeytandan tutmayalar
Şirin hulklar eylegil tatlı sözler söylegil
Sohbetlerde Yunus’u hergiz unutmayalar
<end>

<start>
Aşk davası kılan kişi hiç anmaya hırs-u heva
Aşk evine girenlere ayruk ne meyl-ü ne vefa
Gerçek aşık olan kişi anmaya dünya ahiret
Aşık değildir ol kişi yürüye izzeti kova
Her kim izzeden geçmedi aşıklık bühtandır ona
Hergiz girdiği yok durur aşk ile izzet bir eve
Dili ile aşk diyenler bilmediler aşk neydiğin
Benim cevabım sen ayıt aşka izzet midir baha
İzzet-ü erkan kamusu bunlardur dünya sevgisi
Aşkdan haber ayıtmasın kim dünya izzetin seve
Dünya ve izzet aşk ile bunlar saz-kar olmadı
Vallah nükte benim değil aşk hazırdır görmez reva
Her kimde kim aşk var ise ayruk ne sığar ol yere
Dost döşeğine geçmez at-u katır yahud deve
Bu cümle aşık olanlar aşk ile geldiler bile
Müşahedeye gark olan düşmeyiserdir ol eve
Yunus’u aşık deyüben zinhar özenip gelmeniz
Çok bezirgan ziyan eder varıcağız ırak çava
<end>

<start>
Aldı benim gönlümü, n'olduğun bilemezem,
Yavı kıldım ben beni, isteyip bulamazam.
Gönülsüz girdim yola, halimden gelmez dile,
Bir dem derdim demeye, bir dertli bilemezem.
Şakirem derdim ile, sataştım güle güle,
Dertliler bulacağız ben beni bulamazam.
Aydurlar ise bana, senin gönlün kim aldı? 
Nice haber vereyim, ağlarım aydamazam.
Bu benim gönlüm alan, doludur cümle âlem, 
Nereye bakar isem, onsuz yer göremezem.
Ayık olup oturman, ayıksızlar getirmen, 
Severem aşk esriğin, ben ayık olamazam.
Yunus’a kadeh sunan, Enel Hak demin vuran, 
Bir cur’a sundu bana, içtim ayılamazam.
<end>

<start>
Acep değil deli olsa, 
Aşk oduna yanan kişi, 
Aşka yakın yürümesin, 
İyi adın sanan kişi.
Kim sakınır iyi adın, 
Bıraksın elden aşk odun, 
Tezcek yoldurur kanadın, 
Daldan dala konan kişi.
Saldı beni uzak yola, 
Şu gözlerim dola dola 
Dertli halinden ne bile, 
Yüreği sağ olan kişi.
Âşıklar geçer arından, 
Dönmez olur ikrarından 
Şimdi ayrılmış yarından, 
Yalan dava kılan kişi.
Yürek yanar, yaşım akar, 
Şu gözlerim yola bakar. 
Gayri yüze nice bakar, 
Hak cemalin gören kişi.
Gözüm pınar olmuş akar, 
Şu zârım ki arşa çıkar. 
Mahv eyleyip varın yakar, 
Mâsivayı koyan kişi.
Yunus kodu yola başı, 
Vurur müddeiler taşı. 
Hiçtir münafıkın işi, 
Gelsin aşka doyan kişi.
<end>

<start>
Aşk erinin gönlü dolu padişahın hazinesidir
Aşksız adem ne anlasın şeriatın manasıdır
Aşkdır aşıklar dermanı aşkdan hasıldır muradı
Aşık kişinin sohbeti aşksız kişiye beladır
Kimi avrat-oğlan sever kimi mülk-hanuman sever
Kim sermaye dükkan sever bu dünya halden haledir
Aşık bu dünyayı n’ider akibet bir gün terk eder
Aşk eteğin tutmuş gider her kim gelirse saladır
Bezm-i Ezel’de paduşah elime sundu bir kadeh
İçeliden kılarım ah bilmezem ki ne beladır
Çün ezelden Yunus seni aşk ile esridi canın
Dergahına her-dem onun valih-ü hayran kala dur
<end>

<start>
Biz dünyadan gider olduk kalanlara selam olsun
Bizim için hayır dua kılanlara selam olsun
Ecel büke belimizi söyletmeye dilimizi
Hasta iken halımızı soranlara selam olsun
Tenim ortaya açıla yakasız gömlek biçile
Bizi bir arı veçhile yuyanlara selam olsun
Azrail alır canımız kurur damarda kanımız
Yayıcağız kefenimiz saranlara selam olsun
Sözdür söylenir araya kimse döymez bu yaraya
İltip bizi makbereye koyanlara selam olsun
Bunda hep gelenler gider hergiz gelmez yola gider
Bizim halimizden haber soranlara selam olsun
Aşık oldur Hakk’ı seve Hakk derdine kıla deva
Bizim için hayır dua kılanlara selam olsun
Miskin Yunus söyler sözü kan yaş ile doldu gözü
Bilmeyen ne bilsin bizi bilenlere selam olsun
<end>

<start>
Haktan gelen şerbeti
İçtik elhamdülillah
Şol kudret denizini
Geçtik elhamdülillah
Kuru idik yaş olduk
Ayak idik baş olduk
Havalandık kuş olduk
Uçtuk elhamdülillah
Vardığımız illere
Şol sefa gönüllere
Halka Taptuk manisin
Saçtık elhamdülillah
Balım Sultan ilinden
Şeker damlar dilinden
Dost bağının yolundan
Geçtik elhamdülillah
Beri gel barışalım
Yad isen bilişelim
Atımız eyerlendi
Eştik elhamdülillah
İndik Rum'u kışladık
Çok hayrı şer işledik
Üç bahar geldi geçti
Göçtük elhamdülillah
Dirildik pınar olduk
İrkildik ırmak olduk
Aktık denize dolduk
Aktık elhamdülillah
Taptuk'un tapusunda
Kul olduk kapısında
Yunus miskin çiğ idik
Piştik elhamdülillah
<end>

<start>
Bir ay gördüm bu gece kamu burçlardan yüce
Esritti gönlüm canım bilmezim halim nice
Ol ayın şulesinden âlem münevver oldu
Sanasın kim açıldı uçmaktan bir deriçe
Ol Muhammed nurudur Halilullah sırrıdır
Gönlümdeki çırağı yandırdı Ulu Hoca
Müddei bizi görmez gözüne girersevüz
Gerekse yüz kez varsın Kabe'ye ulu hacca
Âşıkların sözünden kan yaş akar gözünden
Bülbüller söyleşicek nöbet değmez turaca
Kur'ağacı n'ederler kesip oda yakarlar
Her kim âşık olmadı benzer kuru ağaca
Yunus'u öğen öğsün söğenler dahi söğsün
Aşk ile yola geldik yanalım erte gece
<end>

<start>
Sana ibret gerek ise gel göresin bu sinleri
Ger taş isen eriyesin bakıp göricek bunları
Şunlar ki çoktur malları gör nice oldu halleri
Son ucu bir gömlek imiş onun da yoktur yenleri
Kani mülke benim diyen köşk ü saray beğenmeyen
Şimdi bir evde yatarlar taşlar olmuş üstünleri
Bunlar eve girmeyeler zühd ü taat kılmayalar
Ol beyliği bulmayalar zira geçti devranları
Kani ol şirin sözlüler kani ol güneş yüzlüler
Şöyle gaib olmuş bunlar hiç belirmez nişanları
Bunlar bir vakt beyler idi kapıcılar korlar idi
Gel şimdi gör bilmeyesin mey kangıdır ya kulları
Ne kapı vardır giresi ne nimet vardır yiyesi
Ne ışık vardır göresi dün olmuşdürür günleri
Bir gün senin dahi Yunus benim dediklerin kala
Seni dahi böyle ede nitekim etti bunları
<end>

<start>
Anıcak korkar canım,
Vay vay ölüm elinden.
Titrer sünük-ü tenim,
Vay vay ölüm elinden.
Ev komadı girmedik,
Yer komadı yarmadık.
Bunculayın görmedik,
Vay vay ölüm elinden.
Ey atalar, analar,
Ağusuna kanalar.
Oğul diye yanalar,
Vay vay ölüm elinden.
Anc'analar buzular,
Göğüsleri sızılar.
Gider körpe kuzular,
Vay vay ölüm elinden.
Gel Yunus'um, gel şimdi,
Gözün yaşın sil şimdi.
Benim bağrım del şimdi,
Vay vay ölüm elinden.
<end>

<start>
Aşkın ile aşıklar yansın ya Resulullah
İçip aşkın şarabın kansın ya Resulullah
Şol seni seven kişi komuş yoluna başı
İki cihan güneşi sensin ya Resulullah
Şol seni sevenlere kıl şefaat onlara
Mü’min olan tenlere cansın ya Resulullah
Aşıkım şol didara bülbülüm şol gülzara
Seni sevmeyen nara yansın ya Resulullah
Derviş Yunus’un canı alem şefaat kanı
İki cihan sultanı sensin ya Resulullah
<end>

<start>
Aşk ile biliş canlara ezel-ebed olmayısar
Gümrah olup bu cihanda kimse baki kalmayasar
Bir dona kan bulaşıcak yunmayınca mismil olmaz
Gönül pası yunmayınca namaz eda olmayısar
Gönül pasın ise kibir-ü kini kodun ise
İkrar bütün olmayınca erden nazar omayısar
Bu murdarı devşirenler bu su ile yunur sanır
Erden himmet olmayınca ömür geçer yunmayısar
Yunus imdi sen Hakk’a er dün-ü gün gönlün Hakk’a ver
Gönül gözü görmeyince bu baş gözü görmeyiser
<end>

<start>
Beni sorma bana bende değilem
Suretim boş yürür tondan içeri
Severem ben seni candan içeri
Yolum ütmez bu erkandan içeri
Kesildi takadım dizde derman yok
Bu mezhep imiş dinden içeri
Şeriat tarikat yoldur varana
Hakikat marifet andan içeri
Süleyman kuş dilin bilir dediler
Süleyman var Süleyman'dan içeri
Nereye bakarsam dopdolusun
Seni kanda koyam benden içeri
O bir dilber dürür yokdur nişanı
Nişan olur mu nişandan içeri
Beni benden alana ermez elim
Kadem kim basa sultandan içeri
Kime didar güninden şule değse
Anun şulesi var günden içeri
Senin aşkın beni benden alıpdır
Ne şirin dert bu dermandan içeri
Dinin terkedenin küfürdür işi
Bu ne küfürdür imandan içeri
Geçeriken Yunus şeş oldu dosta
Ki kaldı kapuda andan içeri
<end>

<start>
Severim ben seni candan içeri
Yolum vardır bu erkandan içeri
Beni bende demem bende değilim
Bir ben vardır bende benden içeri
Nereye bakar isem dopdolusun
Seni nere koyam benden içeri
O bir dilber dürür yoktur nişanı
Nişan olur mu nişandan içeri
Beni sorma bana bende değilim
Suretim boş yürür dondan içeri
Beni benden alana ermez elim
Kim kadem basa sultandan içeri
Tecelliden nasip erdi kimine
Kiminin maksudu bundan içeri
Kime didar gününden şule değse
Onun şulesi var günden içeri
Senin aşkın beni benden alıptır
Ne şirin dert bu dermandan içeri
Şeriat tarikat yoldur varana
Hakikat meyvası andan içeri
Dini terk edenin küfürdür işi
Ol ne küfürdür imandan içeri
Unuttum din diyanet kaldı benden
Bu ne mezhep dürür dinden içeri
Süleyman kuş dilin bilir dediler
Süleyman Süleyman'dan içeri
Geçer iken Yunus şeş oldu dosta
Kim kaldı kapıda andan içeri
<end>

<start>
Bilenlere sormak gerek
Bu tendeki can neyimiş
Can hod hakkın kudretidir
Damardaki kan neyimiş
Fikir yumuş oğlanıdır
Endişe kaygı kanıdır
Bu ah u vah aşk donudur
Taht oturan han neyimiş
Şükür onun birliğine
Yoğiken uş var eyledi
Çünkü asıldan biz yoğuz
Mülk ü hanuman neyimiş
Çalap viribidi bizi
Var dünyayı görür deyü
Bu dünya hod baki değil
Mülke Süleyman neyimiş
Sorun Tapduklu Yunus'a
Bu dünyadan ne anladı
Bu dünyanın kenarı yok
Sen neyimiş ben neyimiş
<end>

<start>
Ömür bohçasının gülü solmadan
Uyan gel gözlerim gafletten uyan
Ecel bir gün bize haydi demeden
Uyan gel gözlerim gafletten uyan
Derviş Yunus söyler sözün tutulmaz
Senin kumaş bu illerde satılmaz
Böyle yatmak ile Hakk'a varılmaz
Uyan gel gözlerim gafletten uyan
<end>

<start>
Aşkın aldı benden beni bana seni gerek seni
Ben yanaram dün ü günü bana seni gerek seni
Ne varlığa sevinerem ne yokluğa yerinürem
Aşkın ile avunuram bana seni gerek seni
Aşkın aşıklar öldürür aşk denize daldırır
Tecelli ile doldurur bana seni gerek seni
Aşkın zincirini üzem deli olam dağa düşem
Sensin dün-ü gün endişem bana seni gerek seni
Eğer beni öldüreler külüm göğe savuralar
Toprağım anda çağıra bana seni gerek seni
Sufilere sohbet gerek ahilere ahret gerek
Mecnunlara Leyla gerek bana seni gerek seni
Ne Tamu da yer eyledim ne Uçmak’ta köşk bağladım
Senin içün çok ağladım bana seni gerek seni
Cennet cennet dedikleri bir ev ile birkaç huri
İsteyene vergil onu bana seni gerek seni
Yunus çağırırlar adım gün geçdikçe artar od'um
İki cihanda maksudum bana seni gerek seni
<end>

<start>
Bir nazarda kalmayalım
Gel dosta gidelim gönül
Hasret ile ölmeyelim
Gel dosta gidelim gönül
Kulaguz ol gel sen bana
Günilelüm dosttan yana
Bakmayalım önden sona
Gel dosta gidelim gönül
Ölüm haberi gelmeden
Ecel yakamız almadan
Azrail hamle kılmadan
Gel dosta gidelim gönül
Gel gidelim can turmadın
Surat terkini urmadın
Araya düşman girmedin
Gel dosta gidelim gönül
Gel gidelim kalma ırak
Dost için kılalım yarak
Şeyhün katındadır durak
Gel dosta gidelim gönül
Terk edelim ili şarı
Dost için kılalım zarı
Ele götürelim yarı
Gel dosta gidelim gönül
Bu dünyaya kalmayalım
Fanidar aldanmayalım
Biriken ayrılmayalım
Gel dosta gidelim gönül
Biz bu cihandan geçelim
Ol dost iline uçalım
Arzu hevadan geçelim
Gel dosta gidelim gönül
Bu dünya olmaz payidar
Aç gözünü canın uyar
Gel ol bana yoldaşı yar
Gel dosta gidelim gönül
Gerçek erene varalım
Yarin haberin soralım
Yunus Emre'yi alalım
Gel dosta gidelim gönül
<end>

<start>
Dertli ne ağlayıp gezersin burda
Ağlatırsa mevlam yine güldürür
Nice dertli kondu göçtü burada
Ağlatırsa mevlam yine güldürür
Bu dert benim munisimdir yarimdir
Arşa çıkan benim ah ü zarımdır
Seni ağlatan lutf ıssı kerimdir
Ağlatırsa mevlam yine güldürür
Daim Hakk'a cemalini dile dur
Zikr ile mevlayı dilden anadur
Kahrı kime ise lütfu onadır
Ağlatırsa mevlam yine güldürür
Sevdaya salma şu garib başını
Akıtır gözünden kanlı yaşını
Kerimdir onarır kulun işini
Ağlatırsa mevlam yine güldürür
Yunus senin gözlerinde çok hal var
Önünde uğrayıp geçecek yol var
Gece gündüz dur da mevlaya yalvar
Ağlatırsa mevlam yine güldürür
<end>

<start>
Eşidin ey yarenler aşk bir güneşe benzer
Aşkı olmıyan gönül misal-i taşa benzer
Taş gönülden ne biter dilinden ağu tüter
Nice yumşak söylese sözü savaşa benzer
Aşk erinin gül yüzü yumşanır muma döner
Taş gönüller kararmış şol yavuz kışa benzer
Münkirler işin bilmez işi ileri gelmez
Nice tâbir eylesen anlanmaz düşe benzer
Hırs anı almışdürür nefsine kalmışdürür
Kendi tatlı canına yavuz yoldaşa benzer
Aşk kudret küresidir sızdırır âşıkları
Kalden hale döndürür andan gümüşe benzer
Âşık canı dinlenmez tâ dosta ermeyince
Dünyada kararı yok pervazı kuşa benzer
Ol Sultan kapısında ol Hazret tapusunda
Aşıkların yıldızı her dem çavuşa benzer
Geç Yunus endişeden ney gerek bu pîşeden
Önden ere aşk gerek andan dervişe benzer
<end>

<start>
Ey yaranlar ey kardaşlar
Korkaram ben ölem deyü
Öldüğümü kayırmazsam
Ettiğimi bulam deyü
Bir gün görünür gözüme
Aybım uralar yüzüme
Endişe'den del'olmuşam
N'idem ben ne kılam deyü
Eğer gerçek kul imişsem
Ona kulluk kılayıdım
Ağlayaydım bu dünyada
Yarın anda gülem deyü
Hemin geldim bu dünyaya
Nefsime kulluk eyleyü
İyi amel işlemedim
Azabtan kurtulam deyü
Ey biçare miskin Yunus
Günahın çok n'eyleyesin
Sığındım ol Allah'ıma
Dedi hem af kılam deyü
<end>

<start>
Canlar cananını buldum
Bu canım yağma olsun
Aşsı ziyadan geçtim
Dükkanım yağma olsun
İkilikten usandım
Birlik hanına kandım
Derd-i şarabın içtim
Dermanım yağma olsun
Ben benliğimden geçtim
Gözünü hicabın açtım
Dost vasfına eriştim
Gümanım yağma olsun
Yunus ne hoş demişsin
Bal u şeker yemişsin
Ballar balını buldum
Kovanım yağma olsun
<end>

<start>
Canlar canını buldum bu canım yağma olsun
Assı ziyandan geçdim dükkanım yağma olsun
Ben benliğimden geçdim gözüm hicabın açdım
Dost vaslına ulaşdım gümanım yağma olsun
Benden benliğim gitdi hep mülkümü dost tutdu
La-mekan kavmi oldum mekanım yağma olsun
İkilikden usandım aşk donunu donandım
Derdi hanına kandım dermanım yağma olsun
Varlık çün sefer kıldı ondan dost bize geldi
Viran gönül nur doldu cihanım yağma olsun
Geçdim bitmez sağınçdan usandım yaz-u kışdan
Bostanlar başın buldum bostanım yağma olsun
Taalluktan üzüştüm ol dostdan yana uçtum
Aşk divanına düştüm divanım yağma olsun
Yunus ne hoş demişsin bal u şeker yemişsin
Ballar balını buldum kovanım yağma olsun
<end>

<start>
Bilenlere sormak gerek bu tendeki can neymiş
Can hod Hak’ın kudretidir damarda ki kan neymiş
Fikir yumuş oğlanıdır endişe kaygı kanidir
Bu ah-u vah aşk donudur taht oturan han neymiş
Şükür onun birliğine yok iken uş var eyledi
Çünkü asıldan biz yoğuz mülk-ü hunuman neymiş
Çalap veribdi bizi var dünyayı görün diye
Bu dünya hod baki değil mülke Süleyman neymiş
Sorun Taptuklu Yunus’a bu dünyadan ne anladı
Bu dünyanın kararı yok sen neymiş ben neymiş
<end>

<start>
Sensin kerîm sensin rahîm
Allah sana sundum elim
Senden artık yoktur emim
Allah sana sundum elim
Ecel geldi vade erdi
Bu ömrüm kadehi doldu
Kimdir ki içmeden kaldı
Allah sana sundum elim
Gözlerim göğe süzüldü
Canım göğüsten üzüldü
Dilim tetiği bozuldu
Allah sana sundum elim
Uş biçildi kefen donum
Hazrete yönelttim yönüm
Aceb nice ola hâlim
Allah sana sundum elim
Urdular suyum ılıdı
Kavim kardaş cümle geldi
Esen kalsın kavim kardaş
Allah sana sundum elim
Geldi salacam sarılır
Dört yana selâ verilir
İl namazıma derilir
Allah sana sundum elim
Salacamı götürdüler
Makberime yetirdiler
Halka olup oturdular
Allah sana sundum elim
Çün cenazeden şeştiler
Üstüme toprak eştiler
Hep koyubanı kaçtılar
Allah sana sundum elim
Yedi tamu, sekiz uçmak
Her birinin vardır yolu
Her bir yolda yüz bin çarşı
Allah sana sundum elim
Geldi Münker ile Nekir
Her birisi sordu bir dil
İlâhi sen cevap vergil
Allah sana sundum elim
Görün acep oldu zaman
Gönülden eyleniz figan
Ölür çün anadan doğan
Allah sana sundum elim
Yunus uzatma bu sözü
Allah’ına tut hep yüzü
Didardan ayırma bizi
Allah sana sundum elim
<end>

<start>
Benim burda kararım yok
Ben burdan gitmeye geldim
Bezirgânım metaim çok
Alana satmaya geldim
Ben gelmedim dava için
Benim işim sevi için
Gönüller dost evi için
Gönüller yapmaya geldim
Dost esriği deliliğim
Aşıklar bilir neliğim
Devşiriben ikiliğim
Birliğe yetmeye geldim
O hocamdır ben kuluyum
Dost bahçesi bülbülüyüm
O hocamın bahçesine
Şad olup ötmeye geldim
Burda biliş olan canlar
Orda bilişirler imiş
Bilişi ben hocam ile
Halim arzetmeye geldim
Siz Yunus'tan sorun haber
Dost kanda ise anda var
Haberi gel gör benden al
Ben onu görmeye geldim
<end>

<start>
Nice yıllar ömür sürdüm
Onca ağlayuban güldüm
İşte ecel sana geldim
Esenledim dünyam seni
Sürdüm ömrümü geçirdim
Canım hazrete uçurdum
Ecel şerbetin içirdim
Esenledim dünyam seni
Yürürüdüm sağ selamet
Takdir eyledi melamet
Ecel kıldı hoş melalet
Esenledim dünyam seni
Gelen geçermiş n'idelim
Gelin ahrete gidelim
Bu fenayı terk edelim
Esenledim dünyam seni
Hayr u şer ettiğim işler
Ol görünen türlü düşler
Bitti bu kamu teftişler
Esenledim dünyam seni
Dün ü gün ederdim zikir
Kılar idim Hakk'a şükür
Ecel geldi bizi okur
Esenledim dünyam seni
Ben bir derviş idim dostum
Haktan yana oldu kastım
Ecel tuzağına bastım
Esenledim dünyam seni
Yaranlarım kardaşlarm
Hakk'a layık yoldaşlarım
Esen kalsın razdaşlarım
Esenledim dünyam seni
Ey Yunus Emre biçare
Özün tutgıl doğru yare
Ölüme yoğ imiş çare
Esenledim dünyam seni
<end>

<start>
Şeyhimin illeri
Uzaktır yolları
Açılmış gülleri
Dermeğe kim gelir
Şeyhimin özünü
Severim sözünü
Mübarek yüzünü
Görmeğe kim gelir
Şeyhimin ilini
Sorarım yolunu
Ol sebil elini
Öpmeğe kim gelir
Şeyhimin ilinde
Asası elinde
Muhammed dilinde
Olmağa kim gelir
Şeyhimin ilinde
Bir kadeh elinde
Susamış âşıklar
Kanmağa kim gelir
Ay şeyhim sen beni
Yandırdın derd ile
Bu derdin dermanın
Sormağa kim gelir
Ahd ile vefalar
Zevk ile safalar
Bu yolda cefalar
Çekmeğe kim gelir
Şeyhimin şem'ine
Bu canım pervane
Saladır âşıklar
Yanmağa kim gelir
Şehidin donunu
Yumazlar kanını
Dost için canını
Vermeğe kim gelir
Halk için malını
Hep vere varını
Aşk için kanını
Dökmeğe kim gelir
Ah ile gözyaşı
Yunus'un haldaşı
Zehr ile şol aşı
Yemeğe kim gelir
<end>

<start>
Şol kapıdan taptık sözü bizi deli eyleyiser
Benim dilim bülbülleyin evvel Hakkı söyleyiser
Benim dilim destandürür gönlüm evi bostandürür
Çevresi gülistandürür tapduk gelip yaylayiser
Tapduk eydür varın ile davet kılın halkı bile
Buyruğ ile geldik yola Allah bizi doylayiser
Ben varırım şol mestime ol mest ü hayran dostuma
Rahmet yağarsa üstüme şeytan bize n'eyleyiser
Erin gönlü Hak evidir Mekke Medine gibidir
Hal Çalabın vatanıdır gör ki neler eyleyiser
Dünya gafiller görküdür ahret erenler mülküdür
Kim dünyayı sever ise ol tamuda kaynayiser
Dünya işi bir kış imiş vefası yok cefası çok
Kim dünyayı terk eylerse dostu bulup oynayıser
Aklım ile bu aşkımı gün geldikçe artırırım
Hak yaktığı çırağımı avuduben söndüriser
Âşık olmuş bu kul Yunus mâni sözün söyler size
Mâni duyan gönülleri Allah kabul eyleyiser
<end>

<start>
Gözüm seni görmek için
Elim sana ermek için
Bugün canım yolda kodum
Yarın seni bulmak için
Bu gün canım yolda koyam
Yarın ivazın veresin
Arz eyleme uçmağını
Hiç arzum yok uçmak için
Benim uçmak neme gerek
Hergiz gönlüm ona bakmaz
İşbu benim zarılığım
Değildürür bir bağ için
Uçmak uçmağım dediğin
Mü'minleri yeltediğin
Vardır ola birkaç huri
Arzum yoktur koçmak için
Bunda dahi verdin bize
Ol huriyi çiftü helal
Ondan geçti arzum tamam
Arzum sana ermek için
Sufilere ver sen onu
Bana seni gerek seni
Haşa ben terkedem seni
Şol bir evle çardak için
Yunus hasretdürür sana
Hasretini göster ona
İşin zulüm değil ise
Dad eylegil istedi çün
<end>

<start>
Sen bunda garip mi geldin
Niçin ağlarsın bülbül hey
Yorulup iz mi yanıldın
Niçin ağlarsın bülbül hey
Karlı dağları mı aştın
Derin ırmaklar mı geçtin
Yârinden ayrı mı düştün
Niçin ağlarsın bülbül hey
Hey ne yavuz inilersin
Benim derdim yenilersin
Dostu görmek mi dilersin
Niçin ağlarsın bülbül hey
Kadrin bilinmez mi oldu
Hat'rın sorulmaz mı oldu
Ol gül görülmez mi oldu
Niçin ağlarsın bülbül hey
Kalen şehrin mi yıkıldı
Nam ü ârın mı yok oldu
Gurbette yârin mi kaldı
Niçin ağlarsın bülbül hey
Gülistanlarda yaylarsın
Taze gülleri yıylarsın
Yavlak zârılık eylersin
Niçin ağlarsın bülbül hey
Kanadın açabilirsin
Açıben uçabilirsin
Hicaplar geçebilirsin
Niçin ağlarsın bülbül hey
Uykudan gözüm uyandı
Uyandı kana boyandı
Yandı şol yüreğim yandı
Niçin ağlarsın bülbül hey
N'oldu şu Yunus'a n'oldu
Aşkın deryasına daldı
Yine baharistan oldu
Niçin ağlarsın bülbül hey
<end>

<start>
Biz kimseye kin tutmayız
Ağyar bile dosttur bize
Nerde ıssızlık varise
Mahalleyi şardır bize
Adımız miskindir bizim
Düşmanımız kindir bizim
Biz kimseye kin tutmayız
Cümle alem birdir bize
Dünya haramdır hamlara
Lakin helaldir haslara
İçinde sevgi olmayan
O dünya murdardır bize
Yunus eydür ya hak deriz
Hakkı cemalde ararız
Dergahına yüz süreriz
O gülü gülzardır bize
<end>

<start>
Teferrüc eyleyi vardım, sabahın sinleri gördüm.
Karışmış kara toprağa, şu nazik tenleri gördüm.
Çürümüş toprak içre ten, sin içinde yatar pinhan.
Boşanmış damar, akmış kan, batmış kefenleri gördüm.
Yıkılmış sinleri dolmuş, hep evleri harâb olmuş.
Kamu endişeden kalmış, ne düşvar halleri gördüm.
Yaylalar yaylamaz olmuş, kışlalar kışlamaz olmuş.
Bar tutmuş söylemez olmuş, ağızda dilleri gördüm.
Kimisi zevk-u işrette, kimi saz-u beşârette.
Kimi belâ vü mihnette, dün olmuş günleri gördüm.
Soğumuş şu kara gözler, belirsiz olmuş ay yüzler.
Kara toprağın altında, Gül derer elleri gördüm.
Kimisi boynunu eğmiş, tenini toprağa salmış.
Anasına küsüp gitmiş, boynun buranları gördüm.
Kimi zârı kılıp ağlar, zebâniler canın dağlar.
Tutuşmuş sinleri oda, çıkan dumanları gördüm.
Yunus bunu kanda gördü, gelip bize haber verdi.
Aklım vardı bilim şaştı, netekim bunları gördüm
<end>

<start>
Ata belinden bir zaman anasına düştü gönül
Hakk’dan bize destur oldu hazineye düştü gönül
Onda beni can eyledi et ü sünük kan eyledi
Dört on günü diyeceğez değirtmeye düştü gönül
Yürür idim ondan pinhan Hakk buyruğu vermez aman
Vatanımdan ayırdılar bu dünyaya düştü gönül
Beni beşige vurdular elim ayağım sardılar
Önden acısın verdiler tuz içine düştü gönül
Günde iki kezçözerler başıma akça dizerler
Ağzıma emcek verdiler nefs kabzına düştü gönül
Bu nesneyi terk eyledim yürümeğe azmeyledim
On iki sünüğ yazarlar elden ele düştü gönül
Oğlan iken sultan kopar kim elin kim yüzün öper
Akıl bana yoldaş oldu sultanlığa düştü gönül
Bu çağ ile sakal biter görenin gül rengi tutar
Güzeller katında biter sev- sevüye düştü gönül
Hayırdan şerri çok sever işlemeğe becid iver
Nefsinin dileğin kovar nefs evine düştü gönül
Kırk beşinde suret döner kara sakala ağ iner
Bakıp heybetin görücek yoldurmağa düştü gönül
Yola gider başaramaz yiğitliğe eli varmaz
Bu nesneleri koyuban yuvanmağa düştü gönül
Oğul aydur bunadı ölmez kız aydur yerinden durmaz
Hiç kendi halinden bilmez haldan hala düştü gönül
Öliceğez şükr edeler çok şüküre erdi gönül
Allah adın zikr ederler çok şüküre erdi gönül
Su getireler yumağa kefen saralar komağa
Ağaç ata bindireler teneşire düştü gönül
Eğer var ise amelin gen olısar sinin senin
Eğer yok ise amelin oddan şarab içti gönül
Yunus anlayıver halin şuna uğrayasar yolun
Bunda elin erer iken hayr işlere düştü gönül
<end>

<start>
Aydıverem ne kıldığım benim ile ol dil-pezir
Her dem yeni şive ile beni yine kılar esir
Her kancaru bakar isem oldur gözüme görünen
Ol serverin lutfu bizi bu vechile kıldı basir
Ömrüm nice olur ise azaldığım muhal durur
Seyyad elinden kim alır tuzağa düşücek nahçır
Akil isen gelip bana niteliğin sorma onun
Nice nişan aydıblem misli yok onun bi-nazır
Vade olundu kamuya kim bunda göründü ol Kadir
Benim yarim bunda durur bunda göründü ol Kadir
Yunus tevvecüh edeli Ka’be-i aşka can ilen
Oldu mugaylan dikeni ayağı altında harir
<end>

<start>
Ayırma beni senden Yaradan
Düşüp ölürüm ben bu yaradan
Öldüğüm için ne gussa yerim
Alır canımı yine yaratan
Öldü diyeler gussam yiyeler
Ben bir kuş olam uçam oradan
Ağlama derim şol gözlerime
Kan yaş akıdır ağ u karadan
Yerler mi korum göl eylemedik
Seller akıdıp her bir dereden
Varam kul olam şeyh eşiğine
Hırka giyineni bin bir pareden
Sen bir gül isen ben bülbülüyüm
Düştüm dikene bilmem nereden
Miskin Yunus'un maksudu budur
Ere yârına çıka aradan
<end>

<start>
Azrail alır canımız
Kurur damarda kanımız
Yuyıcağaz kefenimiz
Saranlara selam olsun
Gider olduk dostumuza
Eremedik kasdımıza
Namaz için üstümüze
Duranlara selam olsun
Sözdür söylenir araya
Kimse döymez bu yaraya
İltüp bizi makbereye
Koyanlara selam olsun
Aşık oldur Hakk'ı seve
Hak derdine kıla deva
Bizim için hayır dua
Kılanlara selam olsun
Aşık Yunus söyler sözü
Kan yaş ile doldu gözü
Bilmeyenler bilsin bizi
Bilenlere selam olsun
<end>

<start>
Ben bir aceb ile geldim
Kimse halim bilmez benim
Ben söylerim ben dinlerim
Kimse dilim bilmez benim
Benim dilim kuş dilidir
Benim ilim dost ilidir
Ben bülbülüm dost gülümdür
Bilin gülüm solmaz benim
Ol dost bana gelsin demiş
Sundum kadeh alsın demiş
Aldım kadeh içtim şarap
Ayruk gönlüm ölmez benim
Ne durum var ne durağım
Hiç yerde yoktur kararım
Hakk'a münacat etmeğe
Belli yerim olmaz benim
Sor durduğum yeri bana
Gelirsen gösterem sana
Bir zerrece Hak'tan ayrı
Gözüm nesne görmez benim
Tur dağında bir tecelli
Gör Musa'ya neler kıldı
Yunus eydür Hak katında
Sözüm geri kalmaz benim
<end>

<start>
Ben derd ile ah ederim derdim bana derman imiş
İster idim hasret ile dost yanımda pinhan imiş
Kanda idim fikr ederim göğe bakıp şükrederim
Dost benim gönlüm evinde tenim içinde can imiş
Sanırdım kendim ayrıyım dost gayrıdır ben gayrıyım
Beni bu hayale salan bu sıfatı insan imiş
İnsan sıfatı kendi Hak insadadır Hak doğru bak
Bu insanın sıfatına cümle alem hayran imiş
Her kim ol insanı bile hayvan ise insan ola
Cümle yaradılmış kula insan dolu sultan imiş
Tehvid imiş cümle alem tehvidi bilendir Adem
Bu tevhidi inkar eden öz canına düşman imiş
İnsan olan buldu Hakk’ı meclis onun oldur saki
Hemen bu bi-çare Yunus aşk ile aşına imiş
<end>

<start>
Beni bunda veribiyen bilirim ne işe geldim
Kararım yok bu dünyada giderim yumuşa geldim
Dünyaya çok gelip gittim erenler etegin tuttum
Kudret ününü işittim kaynayuban cuşa geldim
Sert söz ile gönül yıktım od oldum canları yaktım
Sırrımı aleme çaktım bu halka temaşa geldim
Ben oldum İdris-i terzi Şit olduk dokudum bezi
Davut’un görklü avazı ah edip nalişe geldim
Aşık oldum şoy yüze nisar oldum bal ağıza
Nazar kıldım kara göze siyah olup kaşa geldim
Musa oldum Tur’a vardım koç olup kurbana geldim
Ali olup kılıç saldım meydana güreşe geldim
Deniz kenarında ova kuyuya işleyen kova
İsa ağzında ki dua oluban ben işe geldim
Ay olup aleme doğdum bulut olup göğe ağdım
Yağmur olup yere yağdım nur olup güneşe geldim
Kal-ü kilden geçenlere yolda gözün açanlara
Anlayuban seçenlere vaka olup düşe geldim
Benim dertliler dermanı benim ol marifet kanı
Benim Musa-i İmran’ı Tur dağından aşa geldim
Yolum sana oldu durak sebakın söyleyendir Hakk
Yunus Emre dilinde Hak olup dile düşe geldim
<end>

<start>
Ben bu aşka düşeli
Allaha bilişeli
Eli yeşil asalı
Bize dervişler gelir
Dervişler sürer safa
Hükm eder kaftan kafa
Bile gelir Mustafa
Bize dervişler gelir
Yedilerle Kırklarla
Ak sakallı pirlerle
Yüzü balkır nurlarla
Bize dervişler gelir
Asaları elinde
Hakkın zikri dilinde
Teşbihleri belinde
Bize dervişler gelir
Bölük bölük dervişler
Hakkın buyruğun işler
Yunus eydür kardeşler
Bize dervişler gelir
<end>

<start>
Bu cihana gelmeden maşuk ile bir idim
Kul huva’llah sıfatlı bir bi-nişan nur idim
Ol dem ki dirlik idi Hakk ile birlik idi
Ol payansız devirde ne Musa ne Tur idim
Bile idim hazrette ol bi kıyas kudrette
Ne şerikim var idi ne kimseyle yar idim
Yer gök yaratılmadan kalu bela denmeden
Levh-kalem çalınmadan Mirac’a kadir idim
Nice kez geldim gittim delim suret yaattım
Bu şimdiki devrede Yunus’aldar idim
<end>

<start>
Bu dünyadan gider olduk
Kalanlara selam olsun
Bizim için hayır dua
Kılanlara selam olsun
Ecel büke belimizi
Söyletmeye dilimizi
Hasta iken halimizi
Soranlara selam olsun
Tenim ortaya açıla
Yakasız gömlek biçile
Bizi bir asan vech ile
Yuyanlara selam olsun
Azrail alır canımız
Kurur damarda kanımız
Yuyacağın kefenimiz
Saranlara selam olsun
Sala verin kastımıza
Gider olduk dostumuza
Namaz için üstümüze
Duranlara selam olsun
Dünyaya gelenler gider
Herkes gelmez yola gider
Bizim halimizden haber
Soranlara selam olsun
Miskin Yunus söyler sözün
Yaş doldurmuş iki gözün
Bizi bilmeyen ne bilsin
Bilenlere selam olsun
<end>

<start>
Bu ne derttir acep derman belirmez
Yu bu ne yaradır zahmi belirmez
Benim gönlüm acep aşktan usanmaz
Varır aşka düşer hiç bana tanmaz
Döner gönlüm bana öğüt verir hoş
Aşık olan gönül aşktan usanmaz
Aşık ki cana kaldı aşık olmaz
Canın terk etmeyen maşuk bulmaz
Aşk pazarıdır bu canlar satılır
Satarım canımı hiç kimse almaz
Aşık bir kişidir bu dünya malın
Ahiret korkusun bir çöpe saymaz
Bu dünyadan ahireten içeri
Aşkın yeri var kimse bilmez
Aşık öldü diye sala verirler
Ölen hayvan durur aşıklar ölmez
Aşıklar meydanı Arş’dan yücedir
Çalarlar çevganı topu belirmez
Begüm arif isen yürü yolunca
Bunda başlar yiter kanlar sorulmaz
Erenler kapısı Hazret kapısı
Bu kapuya gelen mahrum görünmez
Yunus bu deryaya gark oldu gitdi
Geri gelmekliğe aklı dirilmez
<end>

<start>
Bugün sohbet bizim oldu bize bizim diyen gelsin
İçirdi aşk bize şehdin nuş eyleyip yudan gelsin
Kanaat hırkası içre selamet başını çektim
Melamet göynegin biçtim arif olup giyen gelsin
Bu aşk meydanı içinde çağırdım bir avaz ettim
Müezzinlik bizim oldu imam oldum uyan gelsin
Bu ummanda delim türlü güher vardır ele girmez
Bahasız inci bulunmaz cana başa kıyan gelsin
Suret nakşın gidermekle gönül mükü temiz olmaz
Akar rahmet suyu çağlar gönül kirin yuyan gelsin
İy dostlar işidin sözüm dün etmişim bu gündüzüm
Ben yavu kıldım kend-özüm bu Hak yola giren gelsin
Yunus miskin onu görmüş eline hem divan almış
Alimler okuyamamış bu manadan duyan gelsin
<end>

<start>
Çalab’ımın ol aşkı bağrımı baş eyledi
Aldı benim gönlümü sırrımı faş eyledi
Hergiz kendi nurunu gözüne hiç eksilmez 
Çalap kendi nurunu gözüme tuş eyledi
Can gözü onu gördü dil ondan haber verdi
Can içinde oturmuş gönlümü arş eyledi
Bir kadeh sundu cana can içti kana kana
Dolu geldi peymane canım sarhoş eyledi
Esrük oldu canımız dür döker lisanımız
Çalabı’mın ol aşkı beni derviş eyledi
Canda yanar çerağı gönüllerde durağı
Gönül dahi can dahi aşk ile cüş eyledi
Ben haçan derviş olam ya Hakk’a kulum diyem
Yüz bin benim gibiyi aşk hırka puş eyledi
Yunus imdi avnunur dostu görüp sevinir
Erenler manfilinde aşkı cümbüş eyledi
<end>

<start>
Çalap Adem cismini topraktan can eyledi
Şeytan geldi Adem’e tapmağa ar eyledi
Aydur ben od’dan nurdan ol bir avuç topraktan
Bilmedi kim Adem’in için gevher eyledi
Zahir gördü Adem’in batınına bakmadı
Bilmedi kim Adem’i halkı sever eyledi
Kırk yıl kalıbı yattı adı alemi tudu
Gör şeytan buğzundan ne fitneler eyledi
Adem toprak yatmıştı at alemi tutmuştu
Fikrine bak İblis’in yani hüner eyledi
Ol yürüyen atları sürdü Adem üstüne
Adem’in mekr irgürüp yani zafer eyledi
Adem’in göbeğinden Çalap yaratdı onu
Vaff diye durdu urdu kaçtı güzar eyledi
Çün durdu Adem devri bu idi Musa kavli
İş bu söz yavlak bana katı eser eyledi
Musa gönüldü Tur’a Hakk’la münacat kılar
Gördü kim bir su akar Musa nazar eyledi
Musa aydur göreyim bu su ne yerden gelir
Ger böyle akar ise zır ü zeber eyledi
İleri vardı Musa lain oturmuş ağlar
Gözünün yaşı imiş ol su pınar eyledi
Musa eydur laine ağladığın nedendir
Nideyim ağlamadan der işim zar eyledi
Mukarrebdim Musa ben ol Hakk’ın dergahında
Götürdü vurdu yere işimi şer eyledi
Sen bilmez misin Musa ben neden ayrıldığım
Şunlar öğüme düştü beni humar eyledi
Vargıl değil ya Musa rahmet eylesin bana
Tövbe kılıp işine hoş istiğfar eyledi
Musa erdi hacete Hakk ile münacata
Unutdu emaneti söz muhtasar eyledi
Hakk Musa’ya ayıtdı unuttun emaneti
Ol nidaya canını Musa nisar eyledi
Vargıl degil Ya Musa rahmet edeyim ona
Secde etsin Adem’e çün istiğfar eyledi
Ben ondan umar idim derdime derman kıla
Dahi artırdı derdim yani tımar eyledi
Ben eğer tapsam ona ol vaktin tapar idim
Şimdi hod toprak olup zır ü zeber eyledi
Adem İblis kim ola işi işleten Çalap
Ay’ı günü yaratıp leyl ü nehar eyledi
Mana nedir İblis’den cahilik kamu bizden
Ne duydun iş bu sözden sırrı esrar eyledi
Çalap aydur şol kula inayet benden ola
Ne Şeytan azdırırsar ne kime kar eyledi
Altı bin yedi yüz yıldan geçen Adem’i
Dile getirdi Yunus söz muhtasar eyeldi
<end>

<start>
Çalap nurdan yaratmış canını Muhmmed’in
Aleme rahmet saçmış adını Muhammed’in
Dostum demiş yaratmış hem onun kaydın yemiş
Ümmetten yana komuş yönünü Muhammed’in
Muhammed bir denizdir alemi tutup durur
Yetmiş bindir peygamber gölünde Muhammed’in
Dünya malın tutmamış hiç emanet artmamış
Terzi biçip dikmemiş donunu Muhammed’in
Tanrı arslanı Ali sağında Muhammed’in
Hasan ile Hüseyin solunda Muhammed’in
Yılda yetmiş bin hacı her biri niyet eder
Varır ziyaret eder nurunu Muhammed’in
Yunus Emre’m aşıkdır eksiklidir miskindir
Her kim yemez mahrumudur honını Muhammed’in
<end>

<start>
Can bir ulu kimsedir beden onun aletidir
Her ne lokma yer isen bedenin kuvvetidir
Ne denli yer isen çok ol denli yürüsen tok
Cana hiç assı yokdur hep suret maslahattır
Bu can nimeti kanı gelin bulalım anı
Asayiş kılan canı evliya sohbetidir
Sohbet canı semirtir hem aşıkın ömrüdür
Hakk Çalab’ın emriyle erenin himmetidir
Erenin yüzü suyu himmeti Arş’tan ulu
Kimi görsen bu hu-lu eren inayetirdir
İnayet onun işi anlamaz değme bir kişi
Bilgil bu hüma kuşu aşıklar devletidir
Yunus’un yanar içi kamudan gönlül kiçi (geçip) 
Soy saylamamak suçu erenin himmetidir
<end>

<start>
Can olgıl can içinde kalma güman içinde
İstediğin bulasın yakın zaman içinde
Rükü sücuda kalma ameline dayanma
İlm-ü amel gark olur naz u niyan içinde
İkilği terk itgil birlik makamın tutgıl
Canlar canın bulasın iş bu mekan içinde
Oruç namaz zekat hac cürm ü cinayet durur
Fakir bundan azaddır hass-ı havan içinde
Şeriat korucudur hakikat yorucudur
Senin için korunur hasıl yoran içinde
Canlar canın bulasın sen dahi can olasın
Aşk ile teferrücün ola miyan içinde
Ayne’l-yakın görüpdür Yunus Mecnun kalupdur
Bir ile bir olupdur Hakke-l beyan içinde
<end>

<start>
Canım ben ondan bundan ezeli aşık geldim
Aşkı kılavuz tutdum aşka ulaşıp gelidim
Değilem kal ü kilde ya yetmiş iki dilde
Yad yok bana bu ilde ande bilişip geldim
Geçtim hod-bin ilinden el çektim dükelinden
Ol ikilik babından birliğe bitip geldim
Dört kişidir yoldaşım vefadarım razdaşım
Üç ile hoştur başım birine buşup geldim
Ol dördün birisi can biri din biri iman
Biri nefsimdir düşman onda savaşıp geldim
Biri kılı kırk yardılar birin yol gösterdiler
Bu mülke göndardiler o yola düşüp geldim
Aşk şerbetinden içtim on iki ırmak geçtim
Denizler bendin deştim ummandan taşıp geldim
Azrail ne kişidir kasd edesi canıma
Ben emanet ıssıyla onda bitişip geldim
Aradım çıktım uca eğlendim teferrüce
Eren soyun soylayıp ol soya düşüp geldim
Yunus Emre’ye ne gam aşık melamet bendim
Küfrüm imana şol dem ondan değişip geldim
<end>

<start>
Canını aşk yoluna vermeyen aşık mıdır
Cehd eyleyip ol dosta ermeyen aşık mıdır
Aşık butasından içip nefs dileğinden geçip
Hak yoluna er seçip durmayan aşık mıdır
Dost sevgisin gönülde can ile berkitmeyen
Tul-i emel defterin dürmeyen aşık mıdır
Daim rizayet çekip halvetlere diz çöküp
Hak didarı eserin görmeyen aşık mıdır
Aşka tanışık sığmaz değme can göge ağmaz
Pervane od’a değmez yanmayan aşık mıdır
Kişi dertli olıcak derman isteyen olur
Kendi derdin dermanın sormayan aşık mıdır
İy Yunus sen dostunun cefasına katlangil
Yüreğine aşk okun vurmayan aşık mıdır
<end>

<start>
Aşksız adem dünyada belli bilin yok durur
Her biri bir nesneye sevgisi var aşıkdur
Çalabın dünyasında yüz bin türlü sevgi var
Kabul et kendzüne gör kangısı layıkdır
Biri Rahmani’r-rahim biri Şeytan’-racim
Onun yazdığı müzdi sevgüsüne ta’allukdur
Dünyad Puygamber’in başına geldi bu aşk
Tercümanı Cebrail ma’şukası Halik’dır
Ömer ü Osman Ali Mustafa yarenleri
Bu dördünün ulusu Ebu Bekir-i Sıddık’dır
Alem fahri Muhammed Mi’rac’a ağdığında
Çalap’dan dilediği Ümmetine azıktır
Yunus senin ayıbını gözlegil ayrığı ko
Kimsenin ayıbına sen bakmagıl yazıkdır
<end>

<start>
Aşkın odu yüreğimde neler eyler neler eyler
Bugün bir aşk gördüm bu derdimden haber söyler
Gelin hey dertli gelin bu derdimden siz de alın
Dertli bilir dertli halin ya dertsizler bunda neyler
Kimisi dost yüzün gördü kimi dahi görem derdi
Aşık maşukuna erdi uş yine bayram eyler
Bugün Mansur olup nidem şeyhimin yüzünü görem
Maksadum bu idi erem aşık yine derdin söyler
Yunus aydur aşık oldum maşukun derdinden öldüm
Teveccüh maşuka kıldım onun ile gönlün eyler
<end>

<start>
Hak Çalabım Hak Çalabım
Sencileyin yok Çalabım
Günahlıyım yarlığagıl
Ey rahmeti çok Çalabım
Bey eydürem kim Ey Gani
Nedir bu derdin dermanı
Zinhar esirgeme beni
Aşk odına yak Çalabım
Gel kogıl beni yanayım
Baştan başa usanayım
Ol sevdiğin Muhammed'e
Olayım çırak Çalabım
Ne yoksul u baylardasın
Ne köşk ü saraylardasın
Girdin müminler gönlüne
Eyledin durak Çalabım
Kullar senin sen kulların
Günahları çok bunların
Uçmağına al bunları
Binsinler burak Çalabım
Ne ilmim var ne taatım
Ne gücüm var ne kuvvetim
Meğer senin inayetin
Kıla yüzüm ak Çalabım
Yarlığagıl sen Yunus'u
Bu günahlı kullar ile
Eğer yargılamaz isen
Key kati firak Çalabım
<end>

<start>
Hak gönderdi Cebrail'i
Gelsin Muhammed'im demiş
Al burakı çek önüne
Binsin Muhammed'im demiş
Cebrail burakı yeder
Uçan kuştan katı gider
Bu yalan dünyayı n'ider
Gelsin Muhammed'im demiş
Medine şehrine geçsin
Önünce melekler uçsun
Cennetin kapısın açsın
Girsin Muhammed'im demiş
Gelsin Muhammed'im gelsin
Arşımı seyr edip görsün
Cennetin güllerin dersin
Koksun Muhammed'im demiş
Yakın edem ırakları
Kabul edem dilekleri
Yeşil donlu melekleri
Görsün Muhammed'im demiş
Yaratmayaydım ben anı
Yaratmaz idim âdemi
Arşın üstüne kademi
Bassın Muhammed'im demiş
Yedi kat gökleri görsün
Hem arşımı seyran kılsın
Uçmak hullelerin giysin
Gezsin Muhammed'im demiş
Rıdvan cennetleri açsın
Ayağına gevher saçsın
Şaraban tahur'dan içsin
Kansın Muhammed'im demiş
Gök yüzündeki yıldızlar
Hem melekler onu gözler
Hep subhanellezı sözler
Bilsin Muhammed'im demiş
Yunus Emre'm kemter kişi
Durmuz akar gözü yaşı
Cümle peygamberler taşı
Olsun Muhammed'im demiş
<end>

<start>
Hak'tan bana nazar oldu
Hak kapısın açar oldum
Girdim Hakk'ın haznesine
Dürr ü gevher saçar oldum
Devlet tacı başa kondu
Aşk kadehi bana sundu
Canım içti aşktan kandı
Karay'aktan seçer oldum
Esritti aşka düşürdü
Ben ham idim aşk pişirdi
Aklımı başa devşirdi
Hayrı şerden seçer oldum
Hayra döndü benim işim
Endişeden azad başım
Nefsimin başını kestim
Kanatlandım uçar oldum
Göçenler menzile yetti
Vardı anda karar etti
Ömür geçti kavil yetti
Könüldüm uş geçer oldum
Miskin Yunus bilişeli
Can u gönül verişeli
Tapduk'uma erişeli
Gizli razım saçar oldum
<end>

<start>
Muradıma maksuduma ermezsem
Hayıf bana yazık bana vah bana
Kadir Mevlâm cemalini görmezsem
Hayıf bana yazık bana vah bana
Daima isyandır hep benim işim
Nic'olur kabirde ol garip başım
Duadan unutman eşim yoldaşım
Hayıf bana yazık bana vah bana
Âsi kulum defterine bak derse
Yüzün karaları gör ne çok derse
Yerim göğüm arasından çık derse
Hayıf bana yazık bana vah bana
Okumayıp defterimi şaşırsam
Mahşer yerlerinde derde düşürsem
Mümin kullarından ayrı düşersem
Hayıf bana yazık bana vah bana
Derviş Yunus arasata barırsam
Yüzüm karaların anda görürsem
Defterimi sol elime alırsam
Hayıf bana yazık bana vah bana
<end>

<start>
Har kaçan anarsam seni
Kararım kalmaz Allah'ım
Senden gayri gözüm yaşın
Kimseler silmez Allahım
Sensin ismi baki olan
Sensin dillerde okunan
Senin aşkına dokunan
Kendini bilmez Allahım
Sen yarattın cism ü canı
Sensin düzen bu cihanı
Mülk senindir kerem kânı
Kimsenin olmaz Allahım
Okunur dilde destanın
Açılır bağ u bostanın
Sen baktığın gülistanın
Gülleri solmaz Allahım
Aşkın bahrine dalmayan
Canını feda kılmayan
Senin cemalin görmeyen
Meydana gelmez Allahım
Âşık Yunus seni ister
Lûtf eyle cemalin göster
Cemalin gören âşıklar
Ebedi ölmez Allahım
<end>

<start>
Keleci bilen kişinin
Yüzünü ağ ede bir söz
Sözü pişirip diyenin
İşini sağ ede bir söz
Söz ola kese savaşı
Söz ola bitire başı
Söz ola ağulu aşı
Bal ile yağ ede bir söz
Kelecilerin pişirgil
Yaramazını şeşirgil
Sözün us ile düşürgil
Demegil çağ ede bir söz
Gel ahi ey şehriyari
Sözümüzü dinle bari
Hezar gevher ü dinarı
Kara toprağ ede bir söz
Kişi bile söz demini
Demeye sözün kemini
Bu cihan cehennemini
Sekiz uçmağ ede bir söz
Yürü yürü yolun ile
Gafil olma bilün ile
Key sakın ki dilin ile
Canına dağ ede bir söz
Yunus imdi söz yatından
Söyle sözü gayetinden
Key sakın o şeh katından
Seni ırağ ede bir söz
<end>

<start>
Benim canım uyanıktır dost yüzüne bakan benim
Hem denize karışmağa ırmak olup akan benim
Irmak gibi ben çağlarım gah gülerim gah ağlarım
Nefsim cigerin dağlarım kibr-ü kini yıkan benim
Kırdım bu nefsin çerisin bir ettim burc-u barusun
Pak eyledim içerisin mülketini yuyan benim
Ben hazrete tuttum yüzüm ol aşk eri açtı gözüm
Gösterdi bana kend-özüm ayet-i küll denen benim
Şah didarın gördüm ayan gümansızım belli beyan
Kafir ola inanmayan ol didara bakan benim
Benim durur bu cümle iş hikmet ile bu yaz-ı kış
Ben bilirim yad-u biliş ırılmazsız duran benim
Bu cümle canda oynayan damarlarında kaynayan
Külli lisanda söyleyen külli dili diyen benim
Nemrud od’un İbrahim’e ben bağ-u bostan eyledim
Küfür yüzünden doğuban yine od’u yakan benim
Ol Hallac-ı Mansur ile söyler idim Ene’l Hakk’ı
Hem yine onun boynuna dar urganın takan benim
Ol Hak Habibi Mustafa Mirac’a edecek sefer
Ol dem canım fikr eyledim ol sırrını duyan benim
Şimdi adım Yunus durur ol demde İsmail idi
Ol dost için Arafat’a kurban olup çıkan benim
Bu çarh benim hükmümdedir her kanda ben oturmuşum
Mülk benimdir hükm-ederim yapan benim yıkan benim
Sa’d benim Said benim Yunus dahi benimledir
İlm-i ledündür üstadım ol esrarı duyan benim
<end>

<start>
Benim gönlüm gözüm aşktan doludur
Dilim söyler yari yüzüm suludur
Öd ağacı gibi yanar vücudum
Tütünüm göklere seher yelidir
Çokal cevşen bu aşk oduna döymez
Oku cana batar katı yalıdır
Senin aşkın deniz ben bir balıcak
Balık sudan çıka hemen ölüdür
Okurum şahımı kendi dilimce
Şahım aydur bana her-dem geli dur
Seni sevenlerin ola mı aklı
Bir dem uslu ise her dem delidir
Yunus sen Tabduk’a kılgıl dualar
Aşıklar meydanı Arş’dan uludur
<end>

<start>
Benim sahip-kıran devran benimdir
Benim key pehlivan meydan benimdir
Haramiden benim korkum kayım yok
Bu zor-u bu kuvvet Hakk’tan benimdir
Ebu Bekir-ü Ömer ol din ulusu
Aliyy-i Murteza Osman benimdir
Topu kim alısar çevgahımızdan
Bu çevgan top ile meydan benimdir
Bana gelsin yoksul olan bay ola
Bu mal-u sermaye dükkan benimdir
Hasan’dır cismim içre nur-i iman
Hüseyn-i sahibü’l irfan benimdir
Yunus’um ben Yunus iş bu cihanda
Benim sultan kulu sultan benimdir
<end>

<start>
Canlar feda yoluna bu can kayusu değil
Sen canı gerek bana cihan kayusu değil
Canlar içinde cansın sensin genc-i pinhansın
Çün ayan gördüm seni pinhan kayusu değil
Canlar içinde cansın sen canlara sultansın
Bize din-ü imansın iman kayusu değil
Yudum yaramı sildim yaram kimdendir bildim
Bana yarum kayusu yaram kayusu değil
Aşkın beni faş etdi saklayım derdim veli
Çün seni ayan gördüm pinhan kayusu değil
Derman ola mı bana derdim benim kim ola
Dertli varayım sana derman kayusu değil
Gelin aşık olalım aşka cevlan kılalım
Esrik olup yatmışım cevlan kayusu değil
Aşkın oku demreni dokunur yüreğime
Aşk için ben öleyim derman kayusu değil
Can-u gönülü n’etdim aşkın oduna atdım
Sıdk-ı dahi unuttum güman kayusu değil
Aşkın burcundan uçtum cevlan uruban geçtim
Ben dost ile buluşdum cevlan kayusu değil
Bahr ummana dalmışım onda sedef bulmuşum
Gevher alıp gelmişim umman kayusu değil
Durduğum yer Tur ola baktığım didar ola
Ne hacet Musa bana sen-ben kayusu değil
Yunus’u öğütlerler kalk kervan göçtü derler
Ben menzile erişdim kervan kayusu değil
<end>

<start>
Çarh-ı felek yok idi canlarımız var iken
Biz ol vaktin dost idik Azrail ağyar iken
Nice yıllar biz onda cem idik can kanında
Hakikat aleminde marifet söyler iken
Çalap aşkı candaydı bu bilişik ondaydı
Adem Havva kandaydı biz onunla yar iken
Dün geldi safi Adem dünyaya bastı kadem
İblis aldadı ol dem Uçmakta gezer iken
Ol vakit biz uçardık cevlan urup göçerdik
Nurdan şarap içerdik Hakk bizi toylar iken
Canlar onda bilişti ol dem gönül alıştı
Alem halkı karıştı denizler kaynar iken
Şükür bu deme geldik dostları burda bulduk
Tuz-ekmek bile yedik aşk demin oynar iken
Ne oğul vardı ne kız vahid idik onda biz
Komşu idik cümlemiz nur dağın yaylar iken
Ne gök var idi ne yer ne zeber ne zir
Yunus dostdan haber ver aşk ile göyner iken
<end>

<start>
Cümle alem terkin urup dost ben terkin uramazam
Ondan ayrı buçuk zaman ben onsuzun duramazam
Ondan ayrı dirliğim yok dirliğim bir durur benim
Kadim odur görür beni ben ölüyüm göremezem
Huri gelip aydur ise gönül bana vergi diye
Dosttan artık kimseneye ben gönlümü veremezem
Dost diye geçti bu ömrüm başarmadım dost kulluğun
Koyam başara ol beni ben hiç bir iş başarmazam
Bir kezden ol oldum ahi benden ümit yoktur bana
Ben olısam pes ol kanı ben bu sırra eremezem
Dostlar öğüt verir bana gitgil onun yakınından
Daha yakın varam meğer ordan ayruk varımazam
Değmeler aydur Yunus’a katlan bugün-yarın diye
Cehd edeyim bugününmü yarına irgürimezem
<end>

<start>
Kara taşa su koyarsan
Elli yıl ıslatır isen
O taş yine kaskatıdır
Hünerli taş olur değil
Taştan çıkar türlü sular
Ayağında neler pişer
Cahil gönül taştan beter
Yola gelmez gelir değil
Boz yapalak devlengece
Ekmek verme gündüz gece
Onun işi köstebektir
Salıp ördek alır değil
Şah balaban şahin doğan
Doğru övmüş onu öven
Doğan zayıf olsa bile
Doğanlıktan kalır değil
<end>

<start>
Deniz oldu birkaç kadeh susaslığım kanmaz benim
İniltilerim kesilmez gözüm yaşı dinmez benim
Gel varalım bizim ile ki giresin bahçelere
Daim öter bülbülleri gülistanım solmaz benim
Bizim ilin bahçeleri daim tazedir gülleri
Ma'muredurur bostanım ağyar gülüm üzmez benim
Mansur kadehin nice kez ma'şuka sundu elime
Dört yanımda od vurdular kimse hâlim bilmez benim
Yana yana kül oluban sen ma'şukanın yolunda
Günde bin kez yanar isem dosttan yüzüm dönmez benim
Canım aşkın külüngüne Ferhat olup tuttum başım
Daim dağları keserim Şirin'im hiç sormaz benim
Yunus eydur ey sultanım aşkın ile yandı canım
Gel kılar isen dermanım artık canım ölmez benim
<end>

<start>
Birgün senin defterini
Dürerler bir eyyam gelir
Kamu aklını başına
Dererler bir eyyam gelir
Tevhide uydur sözünü
Mevlaya döndür yüzünü
Eynine kefen bezini
Sararlar bir eyyam gelir
Azrail ala canını
Unuttura her sanını
Kara toprağa tenini
Kararlar bir eyyam gelir
Tenha kabrinde kalacak
Amellerin arz olacak
Mahşer yerine yalıncak
Sürerler bir eyyam gelir
Yunus eydür evvel baştan
Ayırır seni kardaştan
Ne ettin kurudan yaştan
Sorarlar bir eyyam gelir
<end>

<start>
Gelin sorun ey yarenler ol vaktin ben kande idim
Aşk denizine daluben derya-yı ummanda idim
Bu yerler bunda gelmeden gökler melâik dolmadan
Mülke bünyad urulmadan mülkü yaradanda idim
Kaygu eli ermez idi gussa gözü görmez idi
Endişe şehrinden taşra bir ulu mekânda idim
Bu işlerde olan kişi terk ede cümle teşvişi
İçeriden içeriye key lâtif nihanda idim
Benim gibi bu cihana yüz bin gelirse az ola
Benim gelişim şimdidir Üstad'da Kuran'da idim
Dört kitabı okumadan itip sancıp kakımadan
Ezber ettim sebakımı bu aşka hanende idim
Padişahtan destur oldu bizi bunda mülke saldı
İki cihan uçmak oldu uçmakta Rıdvan'da idim
Ol Hak beni bekler idi her kandeysem saklar idi
Aşk urganı ucundaki ol kandil-i canda idim
Yıldız idim nice zaman gökte nıelâik arzuman
Cebbar-ı âlem hükm eder ben ol zaman anda idim
Yüz yetmiş bin feriştehler saf bağlayıp durıcağız
Cebrail'i anda gördüm ol ulu divanda idim
Doksan bin kelimeyi Hak söyleşicek Habîb ile
Otuz bini sırr olıcak ben ol sırr olanda idim
Yunus eydür ben ol vaktin benim ile değil idim
Ben ol olup ol ben olup derya-yı ummanda idim
<end>

<start>
Eşidin ey yarenler eve dervişler geldi
Can şükrane verelim eve dervişler geldi
Her kim görür yüzünü unutur kendözunü
İlm-i bâtından okur eve dervişler geldi
Dervişler uçar kuşlar Hak bezminde sarhoşlar
Zehi devletli başlar eve dervişler geldi
Dervişler yüzü sulu görenler olur deli
Batını arştan ulu eve dervişler geldi
Şeydi Balı'm ilinden şeker damlar dilinden
Dost bahçesi yolundan eve dervişler geldi
Yunus kulun umusuz kimsesi yok yalınız
Feda olsun canımız eve dervişler geldi
<end>

<start>
Divaneler Divaneler
Durun durun aşka sala
Aşk esiri mestaneler
Varın varın aşka sala
Mest-i elestler kandesiz
Mestane mestler kandesiz
Saki duruptur muntazır
Erin erin aşka sala
Merdaneler Merdaneler
Erlik demi bugündürür
Baş veriben can terkini
Urun urun aşka sala
Ey nice hamle edelim
Üş bu fenadan gidelim
Binin binin aşk atına
Sürün sürün aşka sala
Rah-ı muhabbete girip
Dâva-yı aşk eden kişi
Tan'eylemez âşıklara
Girin girin aşka sala
Akil ne bilir aşkı kim
Mağrur oluptur aklına
Aşkı bugün bu Yunus'a
Sorun sorun aşka sala
<end>

<start>
Dosttan haber kim getire sorun seher yellerine
Vay bu ayrılık firakı yetmesin hiç kullarına
Vay bu ayrılık firakı dünya kime kaldı baki
Ol padişah olmuş saki kadeh sunar kullarına
Ol kadehin içi dolu içen ondan olur deli
Ol hocanın talipleri bel bağlamış yollarına
Hocanın talibi çoktur hiç birinden kemter yoktur
Hepsinin matlubu Hak'tır uymaz nefsin ellerine
Nefsine muhalif işi durmaz akar gözü yaşı
Bunda nefse uyan kişi dalmaz kevser göllerine
Kevser havzuna dalanlar ölmezden önden ölenler
Nefsini düşman bilenler konar Tuba dallarına
Tuba dalından uçanlar cennet kapısın açanlar
Şaraben tahûr içenler banmaz dünya ballarına
Kumrular kanat kakıcak dudular şeker dökicek
Bahçede bülbül öticek iltür haber illerine
Biçare Yunus n'eylesin derdini kime söylesin
Bir dem teferrüc eylesin bu dünyanın hallerine
<end>

<start>
Keleci bilen kişinin yüzünü ağ ede bir söz
Sözü pişirip diyenin işini sağ ede bir söz
Söz ola kese savaşı söz ola kestire başı
Söz ola ağulu aşı bal ile yağ ede bir söz
Kelecilerin pişirgil yaramazını şeşirgil
Sözün us ile düşürgil dimegil çağ ede bir söz
Gel ahi ey şehriyari sözümüzü dinle bari
Hezar gevher ü dinarı kara taprağ ede bir söz
Kişi bile söz demini demeye sözün kemini
Bu cihan cehennemini sekiz uçmağ ede bir söz
Yürü yürü yolun ile gafil olma bilin ile
Key sakın ki dilin ile canına dağ ede bir söz
Yunus imdi söz yatından söyle sözü gayetinden
Key sakın o şeh katından seni ırağ ede bir söz
<end>

<start>
Sensin kerim, sensin rahim, Allah sana sundum elim
Senden artık yoktur emin, Allah sana sundum elim
Ecel geldi vade erdi, bu ömrüm kadehi doldu
Kimdir ki içmeden kaldı, Allah sana sundum elim
Gözlerim göğe süzüldü, canım göğüsten üzüldü
Dilim tetiği bozuldu, Allah sana sundum elim
Üş biçildi kefen donum, Hazret'e yönelttim yönüm
Acep nice ola halim, Allah sana sundum elim
Urdular suyum ılıdı, kavim kardeş cümle geldi
Esen kalsın kavim kardeş, Allah sana sundum elim
Geldi salacam sarılır, dört yana sala verilir
El namazıma derilir, Allah sana sundum elim
Salacamı getirdiler, makberime yetirdiler
Halka olup oturdular, Allah sana sundum elim
Çün cenazeden şeştiler, üstüme toprak saçtılar
Hep koyubeni kaçtılar, Allah sana sundum elim
Yedi Tamu, sekiz Uçmak, her birinin vardır yolu
Her bir yolda yüzbin çarşı, Allah sana sundum elim
Geldi Münker ile Nekir, her birisi sordu bir dil
İlahi Sen cevap vergil, Allah sana sundum elim
Görün acep oldu zaman, gönülden eyleniz figan
Ölür çün anadan doğan, Allah sana sundum elim
Yunus tap uzat bu sözü, Allahına dutgıl yüzü
Didardan ayırma bizi, Allah sana sundum elim
<end>

<start>
Acep değil senin için, bir can feda kılar isem,
Senin varlığın can yeter, hoştur cansız kalır isem.
Senin ki derdin olmaya, sözüm acep kelecidir, 
Ne canım var, ne eydürem, bir dem sensiz olur isem.
Nice ki ben seni sevem, ecel eri ermeyiser, 
Kaçan sunar Azrail el, ben seni canlanır isem.
Ger suretim düşer ise, nice zeval ere bana, 
O kadimi kim sevenin, nice düşüp durur isem.
Dahi elest belirmeden ben aşık idim o maşuk, 
Gözümü yüzüne tutam, yüz bin kaba girer isem.
Dahi cihana gelmeden, canım onu sever idi, 
Minnet değil Yunus, sana nice tapı kılar isem.
<end>

<start>
Acep oldu halim bu aşk elinden, 
Göremezem yolum bu aşk elinden.
Bu kamu âlemin tacı iken uş, 
Ayaklarda kilim bu aşk elinden.
Garip bülbülleyin zarı kılarım, 
Akar gözden selim bu aşk elinden.
Gazel yapraklayın benzim sarardı, 
Kararıban ölem bu aşk elinden.
Yarın mahşerde ben yırtam yakamı, 
Nice zara gelem bu aşk yüzünden.
Niderem ben yarin vaslından artık, 
Büküldü kad balam bu aşk elinden.
Yunus sen Tapdug'una kıl dualar, 
Deme ki; ne kılam bu aşk elinden.
<end>

<start>
Adım adım ileri,
Beş alemden içeri,
On sekiz bin hicabı,
Geçtim bir dağ içinde.
Yetmiş bin hicab geçtim,
Gizli perdeler açtım,
Ol dost ile buluştum,
Gördüm bir dağ içinde.
Gözler gibi görmedim, 
Söz gibi söyleşmedim.
Musa gibi münacaat,
Ettim bir dağ içinde.
Gökler gibi gürledim,
Yeller gibi inledim,
Sular gibi çağladım,
Aktım bir dağ içinde.
Bir döşek döşemişler,
Nur ile bezemişler.
Dedim bu kimin ola,
Sordum bir dağ içinde.
Ayrılmadım pirimden,
Ayrılmadım şeyhimden,
Aşktan bir kadeh aldım,
İçtim bir dağ içinde.
Vardım ileri vardım,
Levhi elime aldım, 
Ayetlerin okudum. 
Yazdım bir dağ içinde.
Kalpten büyük dağ olmaz,
O Allaha doyulmaz.
Sohbetine kanılmaz,
Erdim bir dağ içinde.
Açtım Mekke kapısın, 
Duydum o dost kokusun, 
Erenlerin hepisin,
Gördüm bir dağ içinde
Yunus eydür: Gezerim,
Dost iledir pazarım,
O Allahın didarın,
Gördüm bir dağ içinde.
<end>

<start>
Anmaz mısın sen şol günü cümle âlem hayrân ola, 
Nidesini bilemeyip bî-hod u ser - gerdân ola.
İsrâfil sûrunu ura hep mahlûkat yerden dura, 
Deriliben haşre vara kadı anda Sübhân ola.
Zebâniler çeke tuta ilete tamuya ata, 
Deri yana sünğük tüte katı ulu efgan ola.
Mâlik çağıra tamuya çekip meydana getire, 
Tanğrı korkusundan tamu zârî kılıp nâlân ola.
Mâlik eydür hey hey Tamu korkubanı ditrer kamu 
Tanrı buyrugın tutmayan anda bişe biryân ola
Dağlar yerinden ırıla gökler heybetten yarıla, 
Ildızlar bağı kırıla düşe yere galtân ola.
Yazıklar müzdler dartıla anca perdeler yırtıla, 
Bilmediğin günahların anda sana ayân ola.
Cümle ıldız yere aka, Zebaniler ateş yaka, 
Ne ana oğula baka, ne kardeşten derman ola.
Yunus aydur: İşbu sözü erenlere toprak yüzü, 
Diler Hakk’ı göre gözü inâyet ger andan ola.
<end>

<start>
Âşık oldum bugün meydan içinde, 
Benim hey pehlivan merdan içinde.
Bu dem aşkın suyuyla gayrı yudum, 
Acep arif benim irfan içinde.
Bugün aşk bahrinin gavvası oldum, 
Gevherler bulmuşum umman içinde.
Benim bugün harabât- ü melâmet, 
Benim o yürüyen seyran içinde.
Eğerçi küfr donun giydi sûret, 
Gönül canı görür iman içinde.
Eğer arif isen bilgil ki binâ
Geri kendisidir dükkân içinde.
Onu isteyeci çoktur velâkin, 
Benim mahrem hemen mihmân içinde.
Yunus, aşk ile kaimdir bu âlem,
Onun çün devreder devran içinde.
<end>

<start>
Âşık oldum erene ermek ile, 
Hakk’ı buldum ben eri görmek ile.
Ere erdim, erde buldum maksudum, 
Bûlamâdım taşradan sormak ile.
Ne yere baktım ise er oturur,
Gönlün aldım yüz yere sürmek ile.
Hak’tan imiş canlara cümle nasip,
Olmaz îmiş Kâbe’ye varmak ile.
Eşiğindir Kâbe bilirsen senin,
Bulamazsın yol çekip armak ile.
Beni gören bir pula saymaz idi,
Şimdi gören gösterir parmak ile.
Bir göl idim, kıldı erenler nazar,
Deniz oldum dört yana ırmak ile.
Geldi ün Yunus, durudurdum uru,
Gözüm açtı kulağım burmak ile.
<end>

<start>
Yine geldi aşk elçisi, 
Yine doldu meydânımız.
Yine teferrücgâh oldu,
Sağlı sollu dört yanımız.
Yine mahfiller düzüldü,
Yine badyalar kuruldu.
Yine kadehler sunuldu,
Esrik oldu bu canımız.
Ev içi aşk ile doldu,
Ulu kişi âşık oldu.
Canlarımız hayran oldu,
Aşk tahtına binenimiz.
Bir nicemiz Leylî oldu,
Bir nicemiz Mecnûn oldu.
Bir nicemiz Ferhâd oldu,
Aşktan haber alanımız.
Meydanımız meydan oldu,
Canlarımız hayran oldu.
Her dem arşa seyrân oldu,
Hazret oldu revânımız.
Düşmüş idik o kaldırdı,
Birliğin bize bildirdi.
İçimize aşk doldurdu,
Dürüst oldu imânımız.
Sorar isen aşk nerdedir? 
Nerde istersen ordadır.
Hem gönülde hem candadır,
Hiç kalmadı gümânımız.
Yunus aşkın vasfın söyler,
Gerçeklere haber eyler.
Mahrumların canı göyner,
Aşkâr oldu pinhânımız
<end>

<start>
Hiçbir kişi bilmez bizi, 
Biz ne işin içindeyiz.
Ne hırsımız baydır bizim,
Ne nefsimiz içindeyiz.
Bir kimsenin devletine, 
Tanediben biz gülmeyiz.
Ne münkiriz âlemlere,
Ne Tersanın haçındayız.
Biz bunun neliğin bildik,
Dünyanın nesine kaldık.
Arzumuz nefs için değil,
Dünya teferrücündeyiz.
Yunus aydır her sultanım,
Özge şahım vardır benim,
Ko dünya altın gümüşün,
Ne bakur u tuncundayız.
<end>

<start>
İşte karanlik büyümüstür,
Dag daha dag
Su daha su
Yildiz daha yildiz olmustur ötelerde.
İşte karanlik büyümüstür,
Elle....................
<end>

<start>
Gölgen bir nur işledi güneşe vardığı gün; 
Seni gördük sesimiz Hak'ka yalvardığı gün,
Seni gördük bir mazi dağları sardı ses ses,
Bir Akdeniz dalgası buldu içinde herkes...
Sana çıkar bu yurdun ararsak son yolu da,
Kutlu bir Tanrı oldun güzel Anadolu'da.
O kadar eskisin ki şimdi ruhumuzda sen,
Bulursun bu sevgide asırları istersen.
Ararsan bakışında uzun ovalar erir,....................
<end>

<start>
Koca Kizilirmak köpüre köpüre
Akiyordu,
Bir telgraf diregi dibinde,
Zamanlar kadar telassiz ve köpüksüz,
Yürüyordu,
Sivasli bir karinca.
Karsi kiyidan parlak,
Kisniyordu,
Atlar doru doru,
Atlarin sarkisindan ayrilmis,
Yürüyordu,
A....................
<end>

<start>
A'dan başlar aydınlık,
Bir taş koyar bütün yapılarda temele öğretmen.
Soluğudur düşüncenin buğdaydan yalaza dek
Yeryüzünde ne varsa ondan gelmedir,
Yeryüzü ile el ele öğretmen
Göz gözdür o, uzakları görürüz
Ağızdır o,....................
<end>

<start>
Çıkamaz çocukluğundan dışarı
Kimse.
Oynamamız bundandır.
Kara toprakla binlerce yıl.
Çıkamaz çocuk....................
<end>

<start>
Bir an, akşamın fikirden geçmesi,
İlk insandan son insana kadar, daima.
Kendimi ve herkesi boşlukta hissediyorum; 
Dairemsi bir müddet iniyor ruhuma.
Bir an, coğrafyanın dışında,
Ve bütün sathı, atmosferin.
Sevgilerin en samimi olduğu saat; 
En çok düşünceye benzediği vakit, çiçeklerin
Bir an, zamanın gölgesi yüze değer.
Ve aralığı hayatın ölümün aralığı.
Bembeyaz bulutlar gibi geçer ....................
<end>

<start>
Ben seni tanıyorum, bir gece geldin
Çırılçıplak.
Sordun aşkın sonunu,
Boynuma sarılarak.
Parladı üstümüzde ışıklar,
Semadan gelen izin:
Arzett....................
<end>

<start>
Bir sevinç incilemiş gözleri yaşlar yerine,
İzi üstünde gül açmış kapanan her yaranın.
Bir bahar yağmuru h....................
<end>

<start>
Oturmuştuk büyük masanın etrafına,
Babam gazete okuyordu, biz ders çalışıyorduk.
Hesap vazifesini aceleyle yapıyordum,
Vardı benim içimde başka yolculuk.
Nihayet sıra geldi babamdan çekinerek,
Çıkardım el işi defterimi çantamdan.
Mektepte başladığım bir iş vardı nur gibi
Ki nur kesiliyordum aklıma geldiği an.
Masallar ve rüyaler gibi kalpler kesmiştim,
El işi kâğıtlarının birçok rengiyle.
Renklerin arasındaki sevgiyi anlayarak
Yapacaktım onlardan bir ....................
<end>

<start>
… ve nelerden sonra ben hatırlıyorum,
Baz....................
<end>

<start>
Kur’an okurdu babam bazen
Galiba Kadir gecelerinde
Onun inanmış sesiyle biz çocuklar
Daha küçülürdük odanın en uzak bir yerinde.
Müteessir olurduk kışı gören kırlangıçlar gibi,
Garip sadalarda hiçbir şey anlamadan.
Henüz mektebe giden ablam, bilgiç bilgiç:
‘Arapça’ derdi, nefesiyle o zaman.
Arapç....................
<end>

<start>
Hepiniz elele bir halka yapsanız
Rüyadan ve şarkıdan bir halka
Ve almasanız kimseyi ortanıza
Benden başka
Masallar gibi silinse etrafımız
Şehzadeniz olsam sizin
Biz mektebi ve dersi ebediyen terkettik
Ne olurmuş anneler vermezse izin
Seyretsem yüzünüzü bir....................
<end>

<start>
Öyle seviştiler ki
Kadın erkekte kaldı 
Erkek 
Kadında....................
<end>

<start>
Bıraktın bir hatıralar yığınında beni de yavrum; 
Ki sevgi....................
<end>

<start>
Aç idi at
Aç idi er.
Aç idi at
Aç idi onbaşı
Aç idi çavuş.
Aç idi at
Aç idi
Üstçavuş
Başçavuş
Gedikli Efendi.
Aç idi at
Aç idi asteğmen
....................
<end>

<start>
Peki alınız sizin 
Daha istemiyorum 
Bu el bu ayak 
Bu duyu bu düşünce 
Sizin 
Daha istemiyorum
Dallarda göklerde sularda 
Açılarım bir denklemle uykusuz 
Belki anlarlar beni 
Sevindi....................
<end>

<start>
Dedi ki kuşkonmaz
Düşte kımıldar gibi
Çok kızıyorum
Adımı böyl....................
<end>

<start>
Güneş öğretmen
Sevdirir kendisini çok
Ona döner bitkilerin hepsi
Yoksa o
Onun aydınlığına döner....................
<end>

<start>
Bilmediğim ölüler içinde yası
Mezartaşı olmayanın mezartaşıyım....................
<end>

<start>
Kuşlarda ses yellerde ses, dağda ses,
Bir türküdür aramızda akan şey.
T....................
<end>

<start>
erken kalkardı sabahları
bir bardak süt içerdi ılıcık
kültürfizik yapardı
çayına süt katardı
Ekmeğini kızartır
kaçınırdı sigaradan alkolden
kızartmadan korkardı
güneş banyosunu sever her sabah
güzellik uykusuna yatardı öğlesonları
ÖLDÜ
geç yatardı geceleri
uyumaktan korkardı ölürüm diye
meyva suyu
sütlü kahve
ve spor
severdi sigarayı
sabahtan başlardı kafa çekmeğe
geçmişi konuşmaktan ödü kopardı
et yoktu sofrasında
otoburdu bitkisever
sözetmeği gelecekten
yıkılmışlık sayardı
ÖLDÜ
ormanları denizleri dağları kaçırmazdı
açık hava bol güneş
yoğurt derdi süt derdi
güneşle oynaşırdı günde üç öğün
hoşlanmazdı içkiden
sevmezdi sigarayı
yataktan önce suya
yataktan sonra suya
her sabah kazırdı sakallarını
saattebir gülümserdi aynalara güzelim
hovardalık bilmezdi
akıtmazdı belsuyunu çeşmeler gibi
ÖLDÜ
ne gecesi belliydi ne de gündüzü
çalışırdı ölümüne bütün gün
severdi sigarayı
severdi çay yerine sulu rakıyı
müzik dinler ağlardı
güller açar ağlardı
uyanınca kırlangıçsız sabaha
yalnızlığı ölüm gibi yaşardı
inanmıştı güzelliğe
çirkinlikten kaçardı
ÖLDÜ
sevmek mi sevmemek mi
yemek mi yememek mi
yanlış anlamayın dostlarım beni
ölçmeyin cetvel alıp
anlarım bilimin dediklerini
inanırım hekimlere elbette
kimin nerde biteceği belli mi
dinleyin beni
ah koyunlar vah koyunlar
kurdu yedi bu koyunlar
<end>

<start>
Himalayalarin tepesine tirmanmak guc
ama mumkun
Okyanusu asmak da guc
ama mumkun
Ay'a ulasmak da oyle
Ama mumkun degil iste
Bulbulun eti icin olduruldugu bir ulkede
sanati zincire vuranlara
meram anlatmak
O't kusum
O't kusum
O't guzel kusum
Eller ne derse desin
ben sana vurulmusum
<end>

<start>
girdiler kapılardan
girdiler pencerelerden
mektuplardan kitaplardan telefonlardan
girdiler kirlettiler ve gecemizi
girdiler ağrıttılar ve gündüzümüzü
isimize saygımızı
Ölümüze acımızı
sayrı yatağımızı
Özlemlere sevgilere sular gibi akışımızı
kıyımlara kıranlara türkü türkü bakışımızı
göz gözelik
diz dizelik
su hancı dünyamızı
girdiler
kirlettiler
insan onurumuzu
insan yüzü güzeldir
çirkindi bunlarınki
insan yüzü sıcaktır
soğuktu bunlarınki
elleri el değildi
eli andırıyordu
gözleri göz gibiydi
bakışsızdılar
göğse benzer bir kafesti taşıdıkları
içinde yürek yoktu
kapıların arkasında emeklememiş
beşiklere belenmemişlerdi karda tipide
ev dediğin duvar kapı pencere
saygıya gerek yoktu
girdiler aksam sofralarında evlerimize
yoksul sabah çaylarında girdiler
girdiler öpüşürken kuytuda
okşarken saclarını çocuğumuzun
avutmaya çalışırken acilimizi
duyumsarken sevincini insan oluşumuzun
girdiler bağlarken mektubumuzu
dertleşirken kapısında kırkıncı odamızın
girdiler evlerimize
en ağrıtan yerinde bir özlem türküsünun
bunalmış bir kahkahanın orta yerinde
tas gibi yorgunluğunda bir güzelim düşün
Ölümcül sayrılıkta umarsız yalnızlıkta
kağıttan kayıklar yüzdürürken geçmiş sularımızda
uçurtmalar salarken umut göklerimize
kucaklarken dostlarımızı telefonlarda
girdiler evlerimize
çirkindiler
korkaktılar
yarınsızdılar
geldiler itilerek
girdiler irkilerek
kararttılar gecemizi
Isırdılar karanlıkta
kanattılar türkümüzü
kırdılar çiçekli dallarımızı
tükürdüler içine ekmeğimizin
ağrıttılar ağrımızı
ağrıttılar vatan vatan
ağrıttılar dünya dünya
ve çekip gittiler
kanlı izler bırakarak
göğümüzün merdivenlerinde
yoktu yarınları onların
çünkü onlar
suç taşıyan sandık gibi
karanlıktılar
<end>

<start>
Ben bu kapıları bir bir açarım açmasına ama kırarım 
Şehzadelerle gitti ölü devin altın anahtarları 
Masallara dönük yüzlerinizde o hiç eksilmeyen kaygu 
O donuk maviliği masal cennetlerinin 
Bırakın işte gözleriniz alın işte yumruklarınız 
ama siz aptalsınız aptalsınız 
Birgün masallaşırsam görün işte cüceliğimi 
Aktıkca büyüyen sulardı benim şarkılarda aradıklarım
Ben bu kapıları bir bir kırarım kırmasına ama siz korkaksınız 
Daha çocuk bile değilsiniz siz 
Devler çizersiniz altın sarayların kapılarına 
sonra durup ağlarsınız ağlarsınız 
Bu kan sizin kanınız , evet ama ya siz kimsiniz 
Neden böyle yorgunsunuz neden böyle aldatılmış 
Alıcıkuşlar döner ürpertili etlerınize 
Mumyaların gölgesinde piramitler dikersiniz 
Atı otu iti eti bırakıp gerçek saraylarda 
sürülerle kaçarsınız kaçarsınız 
Aktıkça büyüyen sulardı benim şarkılarda aradıklarım
<end>

<start>
seni kimler kaçırdı o güzel yazlarımdan - güzelim
nere gitti tohuma deresinde - o ishalli yalnızlığım
saclarının uzun uzun o güneşli sarisi
yüzünun papatya sabahlığı - haziranlarımda
gülüşünun baharlığı susuşunun sonsuzluğu
nere gitti sende benim olan o sonsuz özlem
seni kimler kaçırdı o güzel yazlarımdan - güzelim
sen gittin - kaba kilimlerde kaldı ayak izlerim
pırıl pırıl selcilerde görkemli cevizlerde
asma altı su sesi - alacalı güneş sofralarında
sen gittin - inanılmaz öksüzlükler yaşadım
düştüm çetin yollara - türkülere ağıtlara belendim
saclarımda bulut oldun - alnımda demir parmaklık
seni kimler kaçırdı o güzel yazlarımdan - güzelim
ben çok çektim güzelim - karlı dağlar oldu basım
sen belki de mutluyudun - güzel günler geçirdin
çünkü kaf dağında prensestin - soylu bir güzelliktin
yaklaşılmaz bir varlıktın - masallık bir acıydın
göz göze geldik bir gün - bir dağ başı durağında
bindik ayni trene - kavuştuk yıllar sonra
seni kimler kaçırdı o güzel yazlarımdan - güzelim
haziranım sarı gülüm yaz güneşim özlemim
nice nice sular geçti - bildin mi köprülerden
kaç bahar kaç sonbahar kaç çocuk kaç intihar
nerdesin sen nerdeyim ben ne söylüyor bu çizgiler
bu aynalar neden böyle yakından bakıyorlar
neler anlatıyor bu şarkılar - uzak geçmişimizden
seni kimler kaçırdı o güzel yazlarımdan - güzelim
ağlamak bir dağ gülü - bir yanık orman belki
bir kurumuş çeşme belki - bir kimsesiz tutuklu
uçaklar otobüsler vapurlar telefonlar
haziranım sari gülüm yaz güneşim papatyam
kime giydin o akları - kim kaldırdı duvağını
kim kokladı kim baktı - bağrına kim - yıllar önce
seni kimler kaçırdı o güzel yazlarımdan - güzelim
<end>

<start>
bıyıkları olu kartal kanadı
kasları yıkık
durmuş güneş altında
dünyaya karsı
Basında kirli yağlık
ayağında partal postal
hey mistik
tüfeği sağ elinde
sol eli kalçasında
göğsü çapraz fişeklik
poz vermiş gazeteye
mistik kendine asık
gören maşallah desin
gözden gezden arpacıktan esirgesin
yaradan
yiğidim yakışıklım garibim
poz vermiş gazeteye
çocuk mu çocuk
<end>

<start>
tarlakuşlarına inanır
allaha inanmazdı
denizi ilk gördüğü gün
ölüm ölüm diye bağırdı
ve gözlerinde mavi
yıllarca çalkalanıp durdu
bakınca ağaçlar inildeşir
taşlar toz olurdu içteniçe
suların akışında bulduğu neydi
neden ıslık çalardı rüzgarda
neden ağlardı
bir dostu vardı maphustu
pas tutmuş yıllaryılı zinciri
delirmek bir hızlı yaşamaktı
zamana sığdırmaktı bunu bilirdi
bir köpeği vardı adı doç'tu
aşksız geceler gibi karaydı
göğsü yürek biçiminde aktı
zincir sesleri geliyordu ötelerden
karanlık uluyordu korkunçtu
ve gözleri bal damlası kadar tatlı
forsa gözleri gibi uzaktı
bir sevdiği vardı adını kimse bilmez
bir dileği vardı anlaşılmaz
alnına gecelerce çökmüş gölgesi
onu hem herkes bilir
hem de hiçkimse bilmezdi
birgün bütün okuduklarını unuttu
birdenbire sevdiklerini unuttu
nesi varsa yaşanmış
bırakıp gitti
<end>

<start>
Bak Bedri dinle beni,
Dinle beni ikigözüm kardeşim
Yücel diyor ki Bedri
         (kapı çaldı bi dakka
          ...................) 
Hayır Zeki değilmiş,
Akın'mış gelen.
Akın diyor ki Bedri,
'Haltetmesin gelsin' diyor.
'Gelsin de söyleşelim,
dadılık bitsin' diyor.
Kabarmış müzik damarı yine bizim Gürler'in.
Dalgaların,durakların dumanını attırıyor
Bağırıyor minör minör, barok dedikçe
Ve gülüyor majör majör,
dokundukça tellerine enformasyonun.
Bırak şimdi çalışmayı, Hacettepe'yi
Kemal'i de yatır artik be kuzum,
Yatsın kerata.
Sen dünyanın en iyi,
Sen dünyanın en doçent,
Sen dünyanın en baba
babasısın be Bedri.
Bilmez miyim ben seni! 
Bak şimdi dinle beni,
Agostina kızmaz bana boş lafı bırak
Hem kızacak ne var bunda be Bedri,
Kadın değil, kumar değil be gözüm
Biraz müzik,
Biraz sanat,
Biraz da laklak
Hepsi bu.
Geleceksin değil mi? 
Geliyorsun değil mi? 
Gelmelisin mutlaka.
Bırak şimdi gülmeyi de 'evet' de.
Hadi Bedri 'evet' de.
Çok da güzel çay demledim tam senlik,
vallahi çiçek gibi.
Bir de güzel peynir var ki, harika.
Bilmiyorum, ablan bulmuş,
Kaçtan almış sormadım.
Sormak neyi kurtarir ki be Bedri! 
Sele gitmiş değirmenin,
şakşağı mı aranır ki! 
Ekonomi filan değil bu bizimkisi,
Çürük yangın merdiveni be Bedri.
Geliyorsun değil mi? 
Geleceksin değil mi? 
Gelmelisin mutlaka.
Domates, yeşil biber, maydonoz,
diri diri,   kütür kütür       
tam senlik.
Ekmek de taze Bedri,
Ekmek de be kardesim ekmek de! 
Biz rakıya vuracağız besbelli.
Sen çaya yumulursun.
Ne yaparsın be Bedri,
Arada bir çekmeden de olmuyor.
Olmuyor be kardeşim olmuyor! 
Şu dinine yandığımın dünyası,
baka baka içine gözlerimizin,
ediyorlar içine günlerimizin.
Hidrojen sallasan gıkı çıkmıyor.
Sabır kayası da, sabır kayası...
Hadi, hadi atla gel, bekletme bizi.
Yücel'i bilmez misin be Bedri,
Doktor değil mübarek,
gecikmis tanrı.
Çay devirir bardak bardak, üstüne rakı! 
Anlatırken sanırsın ki incesazdan Hüseyni,
Ak gömleği geçirmesin sırtına,'Hipokrat Andı'.
Bir de bahar bahar gülmez mi sana,
Al başını çık dağlara.
Yücel'i bilmez misin be Bedri,
safi tümör celladı.
'Kızdırmasın, gelsin' diyor,
'Bin kelleyi bir cidaya dizerim
kızarsa beynim' diyor.
Gürler'se çoktan yerleşti enformasyon füzesine,
yıldızlar arasında mekik dokuyor.
Yüreğimi çikartmış koymuş masaya,
beynimi çıkartmış koymuş masaya,
insan denen karmaşığın dibini kurcalıyor.
hayır hayır,
buz koymuyor rakısına filozof doktor,
DNA kullanıyor.
Bana öyle geliyor ki azizim,
DNA da az gelecek böyle giderse,
bizimkinin hızına...
Gürler'i bilmez misin be Bedri,
alıyor da  yüreğini insanın,
yerine bülbül yerleştiriyor.
Bu hekimsel coskunluğa gülüyor Akın,
' allah be ' diyor.
Akın'ı bilmez misin be Bedri,
simyacılık uzmanı,
lokman çömezi.
Yeni dönmüş dağlardan güneş kokuyor.
Bol bol ot toplamış, keyfi yerinde
'lokmancilik oynuyoruz aman be abi'
deyip deyip emiyor aslan sütünü,
anasonla koklasiyor kadehinde.
Of be, of be! 
Amma da sakızlattık sözü be! 
Paveze de senin olsun,
Maronetti de..
Hadi artik, bırak artık, bırak şu çalışmayı.
Kant da kalsın bu gecelik,
Sossür de,
Della volpe de..
Yahu bırak Kroçe' yi Bedri be
Çaydanlıkta su kalmadı kardeşim,
Bitirdi rakıları bu Doktor Gürler
Alooo! 
Sesin gelmiyor Bedri! 
Kemal sen mi oynadın bu telefonla? 
Banyoda mı baban yavrum,
Dönmedi mi dedin daha,
Dönmedi mi Beytepe'den! 
Kemal yavrum, babanı istiyorum.
Baban yavrum baban yok mu? 
Baban Kemal,
Baban yavrum,
nerde babacan?
bak bedri dinle beni
akin diyor ki bedri
           alooo? 
yücel diyor ki
           aloooo? 
gürler diyor ki bedri
           aloo? 
sesin gelmiyor bedri
bedri sesin gelmiyor
sustur su gürültüyü
        sustur su asansörü
        su radyoyu, su müziği
               su kenti sustur bedri! 
alooooo! 
alooooo! 
Kemal sen çık aradan! 
Ergun oğlum baban nerede? 
Ben Hüseyin, Agostina
Agostina, ben Hüseyin! 
Kuzum neden yoksunuz,
Neden kimse konuşmuyor bu telefona.

Sıfırbirr dinle beni,
Sıfırüç dinle beni,
Heey ptt nerdesin? 
Sıfıriki nerdesin,
Bozukluk var nerdesin,
Konuşmuyor nerdesin? 
Sıfırsekiz, sıfırdokuz
Ahmet, Mehmet, Roma, Berlin, Moskova,
Ses vermiyor Ankara
Ses vermiyor nerdesin! 
Sen bakıver Gürler şuna,
Sen bakıver Yücel şuna,
Akın, şuna sen bakıver kardeşim,
Ses vermiyor bütün dünya,
Ses vermiyor nerdesin!
Yoruldum be çocuklar! 
Bunaldım bağırmaktan
Kocaldım be çocuklar! 
Unuttum neresiydi,
Bilmiyorum nerdedir,
Nasıldır bilmiyorum.
Bir yerler vardır elbet,
bildirin bir yerlere çocuklar.
'Geceler bozuk' deyin,
'Gündüzler bozuk' deyin,
Yaşamak be çocuklar
'yaşamak bozuk' deyin.
Bildirin bir yerlere çocuklar,
Aylara, yıldızlara, mars'lara, merih'lere
bir bilen yok mu sorun,
bir gören yok mu sorun,
sorun Bedri kardeşi!
Ne de güzel çay yapmıştım,
Ne de güzel peynir vardı,
Ekmek de taptazeydi.........
(11.07.1979-Ankara)
O akşam beş kisiydik orada/Biri Gürler İliçin'di biri O/Biri Yücel
Kanpolat'tı, biri O/Biri Akın Çubukçu'ydu, biri O/Biri bendim, biri O.
O akşam dört kişiydik orada/beşinci yoktu/Bedrettin yatıyordu
Karşıyaka'da'da/Kurşun yemiş,karnı toktu.
<end>

<start>
Karanın mavileşe mavileşe mavileşmesi
dönüşmesi altun sarısına mavinin
ve sonra ayçiçeğinde ivecen bir balarısı
yani sen
yani ben
yani biz
toprağın bölüşüle bölüşüle bölüşülmesi
dönüşmesi toprak ağasına bölük bölüğün
ve sonra varoşlarda toprak isçisi
yani sen
yani ben
yani biz
'manda yuva yapmış soğut dalına'
yapar mi yapar
'yavrusunu sinek kapmış'
kapar mi kapar
bu bıçak böylesine kahpe ellerde
bu boyun kıldan ince
hepsi bu kadar
gökte yıldız ellidir de ellidir
sayın bakin ellidir de ellidir
siki dur koca haydar
bunun sonu bellidir
katarlandı bulutlar
çoğu gitti azı kaldı
siki dur koca haydar
<end>

<start>
kollarını o biçim kavuşturma, kötü çok kötü
acır gibi bakma yüzüme yoksulluğum büyüyor
aç şu perdeleri nella aç nella uykum geliyor
kır şu camları nella kır nella boğulacağım
yapraklar kokunca bir
sular  yorulunca
sızılar gencelince
                                    bil ki bir başımayım
                                    bil ki kaçıp kurtulmak
                                    bil ki sayısız
                                    kötü çok kötü
sessizliği sevmiyorum sustur şu çığırtkanları
ben bu bulvarları güzel günlere götüreceğim
bırak ellerini ellerime mutluluklara götüreceğim
dalgınım kırıkdöküğüm bu düzenler beni böyle
uzak konuşunca bir
anılar tutuşunca bir
kollarım öksüzleşince
                                     bil ki dolaşıp düşmek
                                     bil ki kendimden öte
                                     bil ki karışık
                                     kötü çok kötü
bu karanlık sürdükçe kendimizden kurtulamayız
sığmıyor sığmıyor sesim bu yorgun biçimlere
çözdüm suları, bıraktım kısrakları, ardımsıra yıldızlar
onüçüncü burçtan beni gecelere dağıtacaklar
onüçüncü burçtan beni gecelere dağıtacaklar
acılar bağrışınca bir
şarkılar susunca bir
ninniler tükenince
                                       bil ki ben
                                       bil ki çok yakın
                                       bil ki apaçık
                                       kötü çok kötü
(Temmuz Bildirisi)
<end>

<start>
Prangalar takmışım kalbime
Kelepçeler ise gönlüme
Ne seveni ararım ne seni
Yalnızlığım tahta çıkmış neyleyim
Bulutlar dostum olmuş
Güneş düşman
Geceler hüzünle geçer
Ve yine sensiz
Artık ne seni severim ne sevdaya kanarım
Sanma ki ardından ağlarım
Sahte gülümsemeler tahta çıkmış neylersin
<end>

<start>
gördüm babaların ağlamasını
dalları düğüm düğüm
gövdesi kahve falı
bir zeytin ağacını köklemek var ya
sökmek var ya sarp yamaçtan ardıcı
kazma vurmak beş yüz yıllık meşeye
acısı duymak var ya kopmanın
babaların ağlaması işte o
babaların ağlaması öyle zor
gördüm babaların ağlamasını
anaların ağlaması bir başka
anaların ağlaması bir ayrı
anaların ağlaması bir beter
dövülen döş
yolunan saçları damlayan bir çığlık
ağustosta çam ormanı yangını
sokaklar alanlar evler kapılar
mutfaklar kilerler ocaklar ağlar
zıbınlar beşikler uykusuzluklar ağlar
ağlaşırken analar
dağ taş toprak ağaç su yıldız
yeşeren buğday ağlar savrulan saman ağlar
ağlaşırken analar
kanın umudun hakkı
sütün ekmeğin hakkı
ne söylersin bre ozan
duru tek tel üstünde inceden sızlaşmağa
bütün bir evren ağlar 
ağlaşırken analar
gördüm babaların ağlamasını
anaların ağlaması bir başka
anaların ağlaması bir beter
<end>

<start>
Ben derdimi hangi dağa 
Yüreğimi hangi suya diyemiyorum 
Sen benimsin bahar gözlüm 
Yarınlar da ikimizin yürüyoruz 
Turnalar oy sevdiğim oy 
Sen benimsin bahar gözlüm 
Yarınlar da ikimizin yürüyoruz
<end>

<start>
Çirkin değil benim halkım
Anlar dilinden aynaların
Konuşur aynalarla
Nevruzcana nazlıdır o
Sarp kayalarda gizlidir
Sümbüldür boynu bükük
Ağıtlar tanığıdır
Söğüttür incecik su başlarında
Dalı yağma yaprakları tozludur
Uzak atar yakın düşer kurşunu
Balaban bakışlı sulu gözlüdür
Bir bakarsın Yunus Emre
Bir bakarsın Pir Sultan
Buluşur tanrısıyla yavan ekmekte
Emeğin hakkına kılıç sözlüdür
Bir yüzüyle Bedrettin o
Bir yüzüyle Karacoğlan
Hacıbektaş der de uçar bir ak güvercin
Yeryüzünün en bilge topraklarında
Balık olur takla atar deryada
Turna olur aşıp gider dağları
Okul der de boylar hapis damları
Gün göremez kahrolası dünyada
Tanığımdır bol yıldızlı geceler
Tanığımdır yaban gülü şafaklar
Barış buram buram tüter burnunda
Kan sızar en oynak türkülerinden
İmecidir yoksuldur katar terini
Aş pişirir ölüsüne yürek yağından
Yakınması yoksulluktan
Yakınması ayrılıktan
Ölümden
Kolkolalık nakış olur ışır örtülerinde
Çirkin değil benim halkım
Anlar dilinden aynaların
Konuşur aynalarla
Düşman değil benim halkım
Barışa kardeşliğe
Kahpeliğe kalleşliğe puştluğa düşman
En başta da sömürüye
Açlığa düşman
<end>

<start>
Sabah güneşi doğmuş
Kırmızı boyalı konaklara
Yar bizi davet etmiş
Elmalı yanaklara
Su akar ince ince
Suya yıldız deyince
Dut mu yedin sevdiğim
Dudakların ballıca
Kara baktım gürleşti
Çaya baktım selleşti
Kara kuru bir kızdı
Ben sevdim güzelleşti
<end>

<start>
Bu Demir Divriği Dağlarından
Ben Söktüm Ulan Ben Söktüm
Bu Namlu Divriği Demirinden
Ben Döktüm Ulan Ben Döktüm
Bu Ak Bileklerde Bu Kapkara Kelepçe
Ben Dövdüm Ulan Ben Dövdüm
Ben Dövdüm Ateşlerde Bu Kelepçeyi
Bu Biçimi Bu Demire Ben Verdim
Yıkılır Bu Düzmeceler Yıkılır
Köprüler Kurulur Aydınlıklara
Gelir Bir Gün Kaşla Göz Arasında
En Gizli Tomurcukların Ucundan Gelir
<end>

<start>
Gökte bulut yerde kar
Seçilmez olmuş dağlar
Ne bir ses ne bir ışık
Oy lili oy lili oy lili
Ağamsın sen
Paşamsın sen karanlık
Namlular ışıtmaz geceyi oy lili
Çevirdiler gece vakti
Dağların gecesiydi
Aslan gibi bir yiğit
Oy lili oy lili oy lili
Ağamsın sen
Paşamsın sen karanlık
Kelepçe ışıtmaz geceyi oy lili
Vurun beni kemik kemik
Sökün beni tırnak tırnak
Deri deri yüzün beni
Oy lili oy lili oy lili
Aslan gibi bir yiğit
Sevdası da sevda ha
Ne bir ses ne bir ışık
Ağamsın sen
Paşamsın karanlık
İşkence ışıtmaz geceyi oy lili
Oy lili hayran sana
Yarınlar bayram sana
Karalığın devleri cüceleri
Aydınlığın oy lili oy lili
Gel sallana sallana bir oyana bir bu yana
Çocukça düşe kalka derlenip toparlana
Oy lili oy lili
<end>

<start>
Başım gezer bulutlarda
Ayaklarım kan içinde
Yürürüm tuzak tuzak
Üstüm başım kan içinde
Bayram gelmiş neyime
İşim aşım kan içinde
Ne beklerler kan dökerler
Kardeşlerim kan içinde
<end>

<start>
bir bir yitiriyorum sevdiklerimi
ellerimden kuşlar gibi
uçup uçup kuşlar gibi
uzak dağlar ardına
çivilenmiş gözlerime kiminin
o yalvaran gözleri
yakıyor kollarımı kiminin kanı
kimi sitem sitem vuruyor beni
dövünmek tepinmek neye yarar ki
neyi kurtarır ki üzmek şu canı
her bahar yenilense de dallarda tomurcuklar
o bahar gitti gider
kolay değil ozanın ağlamaması
gülmesi kolay değil
bulutlar her zaman yağmur getirmez
şimşek gülmez bulutlardan herzaman
bulut var ki yaz yağmuru güzelim
geçip gider gül kokulu yel gibi
bulut var ki taş başına yoksulun
orman söken köy göçüren bir karabasan
tam da başlamışken sevmeği öğrenmeğe
tam da başlamışken bal doldurmağa
özlem denen peteğe
bir bir uçup gidiyorlar canlarım
gidiyorlar kopar gibi acılı kollarımdan
dönülmez karanlığa
dövünmek tepinmek neye yarar ki
neyi kurtarır ki ölüme sövmek
sövmemek ne yazar ki
dağbaşında tek ağaç
fırtınada bir tekne
uçurtması kopup gitmiş bir çocuk
bakıyorum yalnızca
şaşkın ve umarsız gözlerle arkalarından
dayan yavrum
dayan hasan hüseyin
dayan dayanabilirsen
<end>

<start>
Uyuyup uyuyup uyanıyorum
hah diyorum
herhalde tamam
yağmur yağmayagörsün zifiri karanlıkta
şimşekler çiziçizivermesin penceremin camını
ışıklar kararmasın tren kalkarken
hah diyorum
herhalde tamam
ağaçlara bakıyorum her bahar
ağaçlarda bir telâş bir telâş soluksoluğa
böcekler geziniyor damarlarımda
hah diyorum
herhalde tamam
sigaram bitse geceyarısı
iki kişi karanlıkta birşeyler fısıldaşsa
iki beygir boşansa koşumlarından
bir it kırsa zincirini durup dururken
koşaradım geçenler olsa bulvardan
şunu buna onu ona sarılır görsem
biri bir mantar tabancası patlatsa
bir gazeteyi birkaç kişi birden okusa
uzun uzun düdükler – betonda kahkahalar
hah diyorum
herhalde tamam
durmadan büyüyor büyüyor saksıda çiçek
sıcakların ardından soğuklar geliyor çıkıp
yerelması büyüyor da büyüyor yerin altında
her sabah yeni yeni kitaplar vitrinlerde
gazeteler koca koca başlıklar çekiyorlar
biri bir heykele nutuk çekiyor
biri şifreli bir telgraf çekiyor
cankurtaran geçiyor vınlayarak
hah diyorum
herhalde tamam
ve günler böylece gelip geçiyor
ne it ne at ne yağmur
ne saksıda durmadan büyüyen çiçek
ne vurulan kapım ne çalan zilim
hiçbiri hiçbiri getirmiyor bana
yıllaryılı beklediğim o güzel günü
<end>

<start>
dur gitme bekle biraz bu belki son buluşmamızdır
belki şimdi şuracıkta ama belki hiç bilmediğin
bir ezik kurbağadır ıslak betonda gölgelerimiz
rıhtımlara böldüğümüz bu çocuksu kurtuluşlar
dur gitme bekle biraz hem sonra belki de hiç
belki bir kamyon beni bir akşam gazetesine
belki sokak sokak beni aradıkların
belki bu son buluşmamızdır nella ah nella
dur gitme vakit yakın az sonra belki de hiç
belki de ben, ah nella, bu ayrılık hiç bitmeyecek
seni çeşmeler gibi şarkılara dağıtıyorum
renkler katıyorum seni, uysal biçimlerden alıp
kısraklara çiziyorum kavga arefesi günlere
dönüp kendimi vuruyorum bir akrep karanlığında
dişi bir isa gibi bakma bana çıldıracağım
düşersem esintime karanlığa düşersem
ellerim soyunursa uykusuz diriliğini
yüzünü yitirirsem bence güzel çizgilerini
düşsel ortamlar içinde bir silik bir anlamsız
yaşamak korkubabası, gelsin dinlerin cenneti
sana ben nella dedim, ah nella, belki de hiç
geceleri bambaşka bir adam oluyorsam
karışıksam kendimden yelimden kaçıyorsam
içimde anlamadığın bir beythofun fırtınası
ben bu fırtınayı yıllardır tanıyorum
yıllardır kendimi taştantaşa ama anlıyamazsın
ben beythofun fırtınası bu ölüm bu ürkünç
tarlalar var bu fırtınada fabrikalar umutlar
dilsiz anlaşmalar var erkekçe davranışlar
ben bu fırtınayı yıllardır yaşıyorum
yüzükoyun kentlerin alacakaranlıklarında
yıllar geçecek, sen böyle hep titreyerek bekliyeceksin
şiirlerim hiçbir zaman beni anlatamıyacaklar
yoksul bir kasabada yoksul bir kahve ocaklığı
ışıklı günlere yatmış yıldız ışığında köyler
tezgahlarda ben dokunacağım nakışlarda ben uyanacağım
yorgun istasyonlarda yığın yığın tedirginlikler
ama hep yolda olacağım kendi yelimin önünde
yaşadıkça, adım adım özlemlerimi haykıracağım
belki çok gideceğim belki çok sürüneceğim
belki bu son buluşmamızdır nella ah nella
seni tuzundan özlemlerimin, bitmemiş şarkılarımdan
sana ben nella dedim, ah nella, belki de hiç
bu kasım bu çıplak beythofun fırtınası
şiirlerim hiçbir zaman beni anlatamıyacaklar
<end>

<start>
Duracak zaman değildir
Yürüyen zalim üstüne
Ölen ölsün kalan yeter
Yürüyün Kıbrıs üstüne.
Gemimiz derine dalsın
Uçağımız ıslık çalsın
Türk ulusu öcün alsın
Yürüyün zalim üstüne.
Hasan- Tahsin, Yavuz-Adem
Bu uğurda öldü dedem
Düşmandan kaçanı nidem
Yürüyün düşman üstüne.
Mahzuni derTürk milleti
Kim oluyor Rum'un iti
Son bulsun savaş illeti
Yürüyün zalim üstüne.
<end>

<start>
Bir zamanlar at koşturan ağalar
Dizginiyle nalıyla kayboldu
Viskiyle sulanan al yeşil bağlar
Yaprağıyla dalıyla kayboldu
Çiftliğinde çift dönerdi kahyalar
Burnumuza gelmez oldu reyhanlar
Suntalar kralı telli Yahyalar
Servetiyle malıyla kayboldu
Bir hoca vardı tespih çekerdi
Yalan koymaz yeryüzüne dökerdi
Gizli şarap içer haramdır derdi
Yalanıyla falıyla kayboldu
Bölmek için gürler dururdu sesi
Vatan neyi, nedir; memleket nesi
Kurt beslerdi bizim köyün fitnesi
Aslanıyla yalıyla kayboldu
Mahzuni Şerif`im sonun bu muydu
Tarih Baba neler yıkadı yudu
Nice olanaksız günlerin umudu
Bir acayip diliyle kayboldu
<end>

<start>
Barış gelsin dağlara
Yollar birleşsin haydi
Geçmişten gelecege
Yıllar birleşin haydi yıllar birleşin
Bu memleket bizim can ocagımız
Hak'tan başka yoktur varacağımız
Çağımız insanı sevme çağıdır
Kollar birleşin haydi kollar birleşin
Dinli dinsiz insandır
Boş yere akan kandır
Bu kök bu agaçtandır
Dallar birleşin haydi dallar birleşin
Ağrı'nın gölgesi Tekidağ'ında
İzmir'in kuyusu Van bucağında
Bayram olsun bizim elin sağ'ında
Sol'lar birleşin haydi sol'lar birleşin
Karanlıklar dağılsın
Sabahlara varılsın
Birbirine sarılsın
Kollar birleşin haydi kollar birleşin
Mahzuni Şerif 'im bizim memleket
Barış mübarektir barış hareket
İkilikten doğar bunca felaket
Yerde kanlar gördüm canlar birleşin
<end>

<start>
Bilmeden gelmiştim anam anam
Bozyer köyüne
Kara gün karşımda durmuş ağlıyor of
Yürü yalan dünya doymadım sana
Ömrün nihayete ermiş ağlıyor oy
De deyim oy ne deyim oy kader
Bozyerin etrafında anam anam
Bağlar höyükler höyükler of
Dilim dönmez anam diye sayıklar oy
Toprağa mal oldu kaytan bıyıklar
Kirpikler ümidin kırmış ağlıyor oy
De deyim oy ne deyim oy kader
El attım döşüme anam anam
Vay anam noldu
İki avcumada al kanım doldu
Körpe yavrularım babasız kaldı
Oturup boynunu burmuş ağlıyor oy
(Hısım akrabayı dermiş ağlıyor) 
De deyim oy ne deyim oy kader
Nazlı bir insandım anam anam
Değildim efe
Kurudu dillerim varmadı of'a (of of) 
Haber gitmiş arkadaşım (Berçenekli)  Şerif'e
Sazını döşüne burmuş ağlıyor oy
<end>

<start>
Onun burda taşı toprağı vardı
Alamanya gardaşımı geri ver.
Düz ovası, yeşil yaprağı vardı
Alamanya gardaşımı geri ver.
Toprağında vardı kara sabanı
Gönderin amcamı verin babamı
Bağrıma basarım yırtık abamı
Alamanya gardaşımı geri ver.
Anadolu Mahzuni'nin anası
Fabrikası, değirmeni binası
Yeter artık bizden beter yanası
Alamanya gardaşımı geri ver.
Bizi böyle eden beyler utansın
Haksız padişahın makamı yansın
Pirenin emdiği devler uyansın
Alamanya gardaşımı geri ver.
Dön Mehmet, dön Ahmet dön...
Ayşe dön, Fatma dön, emmi dön,
dön Anadolu'ya...
<end>

<start>
Mevlam Gül Diyerek İki Göz Vermiş
Bilmem Ağlasam Mı Ağlamasam Mı
Dura Dura Bir Sel Oldum Erenler
Bilmem Çağlasam Mı Çağlamasam Mı
Yoksulun Sırtından Doyan Doyana
Bunu Gören Yürek Nasıl Dayana
Yiğit Muhtaç Olmuş Kuru Soğana
Bilmem Söylesem Mi Söylemesem Mi
Mahzuni Şerifim Dindir Acını
Bazı Acılardan Al İlacını
Pir Sultanlar Gibi Dar Ağacını
Bilmem Boylasam Mı Boylamasam Mı
<end>

<start>
Bana yücelerden seyreden dilber
Siyah kirpiklerin ok mu cananım
İnsaf et yüzünü yüzüme dönder 
Izdırabın sonu yok mu cananım
Gönül sevdi benim günahım nedir
Yandım hasretine bunca senedir
Mecnun'um derdinden derdim fenadır
Izdırabın sonu yok mu cananım
Bu dünya misaldir çatısız hana
Ebedi kalmadı şaha sultana
Deryanın içinde bir damla bana
Bu da Mahzuni'ye çok mu cananım
<end>

<start>
Aha geldi gitti bahar ayları vay
Kuş mu konar gayrı selvi dalına vay
Gel otur yanıma ağlama bari vay
Türküler yaz duvağının teline yar yar
Teline vay vay teline vay vay
Türküler yaz duvağının teline yar yar
Teline vay vay teline vay vay
Biterm'ola yüreğimin yarası vay
Merhemimdir kaşlarının karası yar
Elbistanla Akçadağ'ın arası vay
Gönlüm düştü böyle dertli geline yar yar
Geline vay vay geline vay vay
Gönlüm düştü böyle gamlı geline yar yar
Geline vay vay geline yar yar
Ömür pençesini takıp gidiyor vay
Geçtiği yerleri yakıp gidiyor vay
Biçare gözlerim akıp gidiyor vay
Bindokuzyüzaltmışyedi yılına yar yar
Yılına vay vay yılına vay vay
Bindokuzyüzaltmışyedi yılına vay vay
Yılına yar yar yılına vay vay
Der Mahzuni yüreğimden kan gelir vay
Dermansız doktorlar her zaman gelir vay
Azrail çökse de gene can gelir vay
Yeter ki al yatır beni koluna yar yar
Koluna vay vay koluna vay vay
Yeter ki al yatır beni koluna yar yar
Koluna vay vay koluna vay vay
<end>

<start>
Ben de bir insanoğluyum
Bırak beni konuşayım
Bir başım bir beynim vardır
Bırak beni konuşayım
Ve insanca danışayım
Senin dilin benim dilim
Yakışmaz insana zulüm
İnsanım hayvan değilim
Bırak beni konuşayım
Ve insanca danışayım
Düşünen cahil olamaz
Cahil kendini bilemez
Can ölür fikir ölemez
Bırak beni konuşayım
Ve insanca danışayım
Mahzuni halk (hak)  için ölsün
Ben giderim dostlar kalsın
Koltuk saray sizin olsun
Bırak beni konuşayım
Ve insanca danışayım
<end>

<start>
Cehennemin bucağında gizlenir
Çıkar kaf-ı küften seyran eder aşk
Hançerini gizli vurur sızlanır
Girdiği vücudu hayran eder aşk
Tanımaz korkuyu bilmez imanı
Sarı gazel yapar zümrüt çimeni
Parçalar sultanı yırtar fermanı
Tac-ı devletini viran eder aşk
Kula ruhsat verir padişah kılar
Şahı mecnun edip çöllere salar
Aşkın bir zerresi bin dağı deler
Güneşe pas çekip duman eder aşk
Aşk önünde kükreyen seller durulur
Aşk katına ölmek ile varılır
Aşk yanında şemsi kamer kör olur
Sevdiği haneyi zindan eder aşk
Ağır bir yük vurur senin sırtına
Sahip olmaz seyreylemek ardına
Ey Mahzuni aşk elinin yurduna
Güller biter bülbül öter seyran eder aşk
<end>

<start>
Ey erenler bir kamile danıştım
Er olana edep erkan hoşumuş
Kalırsa dünyada insanlık kalır
Kuru hayal fani dünya boşumuş
Vefasız tabipten derman olur mu
Ufacık pınardan Ceyhan olur mu
Ta ezelden karga şahan olur mu
Adem aslı asıllara başımış
Dünyada delinin teki Mahzuni
Yaktı seni içindeki Mahzuni
Dile kolay bunca yükü Mahzuni
Yıllar yılı taşımış da taşımış
<end>

<start>
Ah neyleyim düşkün oldum dünyada
Ateşle tığ ile şişleyin beni
Sevda dedikleri bir bela imiş
Gelmeyin yanıma boşlayın beni
Yiğit olan yiğit durur ahtında
Çünkü bu dert gider bulur lehdinde
Şeytana rey verdim Ali tahtında
Lanet edin bana haşlayın beni
Mahzuni Şerif'im hal beyan eder
Müslüme düşmanım başında teber
Bilmem ki bu yolum nereye gider
Ben öldükten sonra işleyin beni
<end>

<start>
Boşuna geçirdim bunca ömrümü
Yalan dünya bomboşumuş bilmedim
Felek denen yalan aldı önümü
Kara sevda bir hoşumuş bilmedim.
Dar günümde eşim dostum çekildi
Mihrican değdi de gülüm döküldü
Nice umut ettim hepsi yıkıldı
Bülbüllerim baykuş imiş bilmedim.
İtimadım yoktur gayri dünyada
Gizli sırlarımı demem ben yada
Koskoca dünyada ufacık oda
Kul Mahzuni sarhoşumuş bilmedim.
<end>

<start>
Bu ayrılık zaten bitmez
İnan yolcuyum erenler.
Hak cemâli gözden gitmez
İnan yolcuyum erenler.
Biz inanmak asıl soya
Yaşamışız doya doya
Bu köy değil başka köye
İnan yolcuyum erenler.
Bizim yollar gitmez eğri
Biz olmayız başka sayrı
Bizim yollar Hak'ka doğru
İnan yolcuyum erenler.
Gönlümde vardır yeriniz
Nedir yani neferiniz
Dost Mahzuni eseriniz
İnan yolcuyum erenler.
<end>

<start>
Bizim bağa bir canavar dadandı
Kemirdi fidanı, üzüm kalmadı.
Bunca emeğim yel aldı gitti
Vallahi dünyada gözüm kalmadı.
Peteğin sırrını arıdan ara,
Balına kurt düşmüş kalmış fukara
Vefasız dostlardan geldi bu yara
Doktor merhemine lüzum kalmadı.
Mahzuni'yim kendi kendim bilmedim.
Ömrümü aş ettim bitirdim yedim
Bütün insanlara bin defa dedim
Bir daha demeye yüzüm kalmadı.
<end>

<start>
Sana derim sana ey benim aklım
Sakın ha başıma gelme bir daha.
Şu dünyaya sarhoş olan yararmış
Ayık ol, kendini bilme bir daha.
Acı poyraz gibi dağlardan esme
Kendini görüpte bilmeden küsme
Zalim toprağına ayağın basma
Bir yaprak kopsa da alma bir daha.
Çekemedim şu feleğin nazını
Kış ayında seyreyledim yazımı
Hey ellerim bırak yanık sazımı
Mahzuni korkarsan çalma bir daha.
<end>

<start>
Bir fakirin hatırını
Kıranın da babasını
Bizim köye katırını
Sürenin de babasını
Sahte mola sahte derviş
İnsanın ömrünü yermiş
Bir kişi yalanla ermiş
Erenin de babasını
Parayla diploma alan
Haklının hakkını çalan
Bizim başımıza plan
Kuran'ın da babasını
Bizim köyün yolu harap
Beyler içer kızıl şarap
Doğru söze yanlış cevap
Verenin de babasını
Bir avuç pis kabadayı
Nerden almış böyle payı
Fikirlere prangayı
Vuranın da babasını
Çalışanlar ayı yendi
Yıldızlara çıkıp indi
Adam çalıştırıp kendi
Duranın da babasını
Bu ne aslı bu ne kerem
İnsanlığı etti verem
Zalım yarasına merhem
Sürenin de babasını
Çaldı bizi taştan taşa
Yandık gitti baştan başa
Mahzuni'yi boştan boşa
Yoranın da babasını
<end>

<start>
Karlı dağlar kara bulut içinde
Yaylası hüzünlü yöresi bir hoş
Sevdalı yolcular umut içinde
Hayalın düğünü töresi bir hoş
Han sarhoş hancı sarhoş
Yolda yabancı sarhoş
El çek tabip kalbimden
İçimdeki sancı sarhoş
Mahzuni yıldızım aylar içinde
Bağlamışım zülfü yaylar içinde
Yüzemez yunuslar çaylar içinde
Deniz vurgununun yaresi bir hoş
Han sarhoş hancı sarhoş
Yolda yabancı sarhoş
El çek tabip kalbimden
İçimdeki sancı sarhoş
<end>

<start>
Adem miyim hayvan mıyım
Dünya kainattan kopup gelirken
Adem miyim hayvan mıyım
Ben neyim
Adem ile Havva vücut bulurken
Cennet miyim
Şeytan mıyım
Ben neyim
İdris Nebi biçer iken hülleyi
Yüksekten geçerken insanlık payı
Muhtacı aşarken ulu deryayı
Gemi miyim
Kaptan mıyım
Ben neyim
Döküldü gazelim çürüdü bağım
Yıllar evvel göçmüş köyüm bucağım
Bugün doğdum varım yarın da yoğum
Aradaki yalanmıyım
Ben neyim
Kimler akıllanmış
Kimler bunamış
Eyüp derde düşmüş cahil kınamış
Halil İsmail'i boşa sınamış
Kasap mıyım
Kurban mıyım
Ben neyim
Aramızda yatar eroğlu erler
Erleri ne bilir köroğlu körler
Bana bu ellerde Mahzuni derler
Merdan mıyım
Mervan mıyım
Ben neyim
Şaşkınım düşkünüm perişanım ne haldeyim
Arıyorum soruyorum kendimi
Ben kimim ben neyim
<end>

<start>
Kara kuyular derindir
Burda kalır madenciler
Ücreti bir aferindir
Zehir solur madenciler
Bir de kara yüzleri var
Yaşamdan hayli uzak
Kömür gibi kadere bak
Bilmem n'olur madenciler
Grizu gelir uykuda
Nice canlar yuta yuta
Biz cennet'te, o uykuda
Toptan ölür madenciler
Dile kolay kuyu dibi
Salınır gezer sağ gibi
Bin senelik maden gibi
Fosil olur madenciler
Yeryüzünde sevda güzel
Derinlerden selam eder
Bu dünyadan kömür gider
Duman gelir madenciler
Der Mahzuni kuyu dardır
Bize kolay o'na zordur
Bir onurlu teri vardır
Bunu bilir madenciler
<end>

<start>
Kader böyle imiş böyle yazılmış
Gidiyorum kara gözlüm ağlama
Mezarımız gurbet ele kazılmış
Gidiyorum kara gözlüm ağlama
Ceylan bakışını üzme boşuna
Kurbanlar olayım gözün yaşına
Keder yakışmıyor hilal kaşına
Gidiyorum kara gözlüm ağlama
Emanet eyledim em'li kuzumu
Arkalarda koyma benim gözümü
Getir'ler çalayım kırık sazımı
Gidiyorum kara gözlüm ağlama
Mahzuni Şerif'im yollar göründü
Garip başım dertten derde büründü
Fadimem duvağın yerde süründü
Gidiyorum kara gözlüm ağlama
<end>

<start>
Bas kamyonun kuyruğuna
Bak münafık nerden çıkar
Kimsenin günahı yoktur
Çünkü balık baştan kokar
Eğlen şoför eğlen haber sorayım
Karanlığı dele dele nerden gelirsin
Yüreğin yanmıştır belli bir su vereyim
Sırların dolduğu garip yerden gelirsin
Bas kamyonun kuyruğuna
Bak münafık nerden çıkar
Mazlumun günahı yoktur
Çünkü balık baştan kokar
Eğlen şoför gardaş eğlen yolun kapalı
Bizim elin bilenleri Hak'tan sapalı
Ardından gelenler vardır eli sopalı
Dolaşırsın zindanları turdan gelirsin
Bas kamyonun kuyruğuna
Bak münafık nerden çıkar
Mahzuni'nin günahı yok
Çünkü balık baştan kokar
<end>

<start>
Anadolu İslamıyım çok şükür
Cihat duran şeriata karşıyım
Her güzel inancın şeriatı var
Başlar vuran şeriata karşıyım
Allah'ın elçisi sevmez kıt'ali
Çünkü bunun çok büyüktür vebali
Olur ya efendim insanlık hali
Fazla soran şeriata karşıyım
Kitaba inandım yalana değil
Öfkem namaz kılana değil
İtikadım canlar alana değil
Kök koparan şeriata karşıyım
Şeriat ilk kapı doğru gitmektir
Şeriat hak ile yolu gütmektir
Şeriat kötüyü islah etmektir
Yoksa her an şeriata karşıyım
Şeriatta olmaz farklı düşünce
Düşünmek gerekir bilimce fence
Geçmişten bugüne böyle mi geldik sence
Bilime karşı çıkan şeriata karşıyım
Mahzuni Mevla'ı koymaz dilinde
Çağlayıp inledim aşkın selinde
Bir kaç şeyhin,bir kaç şahın elinde
Hüküm süren şeriata karşıyım
<end>

<start>
Yürü bre Osmanlının ovası
Dağlarına çadır kurulur bir gün
Kolay mı dağıtmak yiğit yuvası
Bunların hesabı sorulur bir gün
Kapısı uşaklı beyler nicoldu
Yeyip de içtiğin köyler nicoldu
Omuzunda oklar yayalay nicoldu
Korkarım ki yaylar gerilir bir gün
Ağlama Mahzuni yiğit ol nolur
Her akşamın sonu sabahla gelir
Sanma ettiklerin yanına kalır
Sana da bir çorap örülür bir gün
<end>

<start>
Şu dünyada üç adamın işi zor
Biri korkak biri tembel biri mert
Benim yüreğime üç mesele kor
Biri hasret biri vuslat biri dert
Ağlayarak doğdu bunca gülenler
Dirilerek geldi bunca bunca ölenler
Üç ihtiyaç duydu hasta olanlar
Biri kaldır biri yatır biri ört
Bak neler halketmiş yaradan bize
Sınır koymuş gece ile gündüze
Üç eşya dünyada çok batar göze
Biri sıvı biri yumşak biri sert
Üç derdin geçilmez oldu önüne
Yalnız bugün kefil yarına düne
Ömür çıkar gider üç merdivene
Biri çocuk biri gençlik biri kart
Adem olan üç hal ile bilinir
Elden dilden belden mesul olunur
Her varlığın üç ciheti bulunur
Biri öndür biri yandır biri art
Üç kanaldan gelir benim kudretim
Doğru sözü söyler iken ifritim
Hayatımda üç mahluka nefretim
Biri aslan biri yılan biri kurt
Gökyüzünde üç ışık var dolaşır
Ay güneşten güneş aydan bölüşür
İnsan oğlu üç amaca çalışır
Biri servet biri kudret biri yurt
Nedir bilmem sevenlerin muradı
Acıdır tatlıdır dünyanın tadı
Yalnızca Mahzuni Şerif'in adı
Kim Türk der kimi gavur kimi kürt
<end>

<start>
Gül yüzlü cananım senin elinden
Eğildi bellerim bükülmektedir
Aşkın veremiyim alçak dilinden
Gizli gizli yaşım dökülmektedir
Fidandım döküdü yaprağım dalım
Sen Sultansın elbet ben de bir kulum
Güzel muhabbetin hoş şirin dilin
Şu gönül bağına ekilmektedir
Akıl ermez oldu neden işine
Neler gelir yiğitlerin başına
Yandım ah yüzüne hilal kaşına
Ah çektikçe ömrüm sökülmektedir
Mahzuni Şerif'im ben bir deliyim
Göster cemalini seyran eyleyim
Yandım dedim işte daha ne deyim
Neden dost benden çekilmektedir.
<end>

<start>
Seni gidi kara yılan
Bütün dediklerin yalan
Ardımdan koşsan da filan
Ayrılığın bir olmaz
Çok kötülük gördüm senden
Beni usandırdın candan
Ardımdan koşsan da filan
Özür dilemiyorum senden
Öksüz koydun dört yavrumu
Allah'ımın emri bu mu
Bilmem ki sen ey sevgili
Neden rezil ettin beni
Mahzuni usandım candan
İkimizim ahdı kimden
Af etmem seni sevgilim
Özür dilemem ben senden.
<end>

<start>
Tarih bin dokuz yüz doksan yılında
Korkusuz, rüyasız dünya dilerim
Dostluk bir elinde bayram kolunda
Döğüşsüz kavgasız dünya dilerim.
Uluslar kalkmalı derin uykudan
İçilmeli birlik denen bir sudan
Alevler yer olsun tüfekler fidan
Sınırsız davasız dünya dilerim.
Azınlık çoğunluk nereden çıktı
İnsan bir tek iken bunlar hiç yoktu
Tarihi, senlikler benlikler yıktı
Fitneye vefasız dünya dilerim
Bütün insanlığın çabası insan
Kültürlüsü insan, kabası insan
Bebek insan doğar babası insan
İnsana hatasız dünya dilerim.
Der Mahzuni insanlıktır gerisi
Okyanus ötesi yahut berisi
Tüm yıkılsın kötülüğün serisi
Doğruya cezasız dünya dilerim.
<end>

<start>
Ey erenler ey bacılar
Biz Hak'kın kuluyuz bugün
Dün gece biraz akıllı
Birazcık deliyiz bugün.
Gündüzler gitmiş akşama
Yıldızları yama yama
Hiç kimseden değil ama
Biz bizden uluyuz bugün.
Eğil dost Mahzuni eğil
Türap ol da haddini bil
Yalnız dört duvar değil
Bir Anadolu'yuz bugün.
<end>

<start>
Her can dayanamaz ayrılık sana
Cemâlini gördüklerim elveda
Bilmem ki erenler ne oldu bana
Sefasını sürdüklerim elveda.
Hiç bakmayın ayıp ile yazığa
Aşık olan âşık düşmez tuzağa
Belki kader yolu gitti uzağa
Divanına durduklarım elveda.
Mahzuni Şerifim tutuşup yana
Bağladım özümü Şah-ı Merdan'a
Geri dönemessem üzülmen bana
İkrarına vardıklarım elveda.
<end>

<start>
Ana baba hısım akran neyimiş
Sanki bir kayadan doğmuş gibiyim.
Denizler kayalar boşa büyümüş
Ben de bir damladan yağmuş gibiyim.
Bir zaman oturdum boynumu büktüm
Hayat bir hiçmiş bıktım ha bıktım
Ben kendi aklımca dünyayı yıktım
Aslında bir taşa değmiş gibiyim.
Kel başımı çok toprağa tarattım
Susuz çiftliğimde pirinç ürettim
Eminim ki neler neler yarattım
Beni yaratanla doğmuş gibiyim.
Mahzuni'yim bir anadan doğmadım
Aşkımdan gayriye boyun eğmedim
Koskocaman bir dünyaya sığmadım
Bir fındık içine sığmış gibiyim.
<end>

<start>
Gökte yıldız yerde ışık görülmez
Güneş doğup gündüz olduğu zaman
İnsanoğlu ara yerde sürünmez
Baş koyacak yastık bulduğu zaman
Çalışmadan yetim hakkını yeme
O kül kafan ile bilirim deme
Dağılır ordular kalkar mahkeme
İnsanlık kavgasız kaldığı zaman
Bak ne hale koydun garip başımı
Zehir ettin ekmek ile aşımı
Boşa süslemeyin mezar taşımı
Mahzuni Şerif'im öldüğü zaman
<end>

<start>
Ben bir ulu şehirim
Sevenlerim gezer beni
Okuyun ulu kitabı
Adem diye yazar beni
Ali can can Ali can can
Hünkar Bektaş Veli can can
Şeytanın gücü kar etmez
Hakka giden boşa gitmez
Büyü tutmaz nazar tutmaz
Deviremez nazar beni
Ali can can Ali can can
Hünkar Bektaş Veli can can
Vücudum şehri bir alem
Mallarım var kalem kalem
Dükkanımda durur mevlam
Gezin pazar pazar beni
Ali can can Ali can can
Hünkar Bektaş Veli can can
Dostu sevmekten yorulmam
Kolay küsmem hiç darılmam
Feleğe kızmam kırılmam
Tek Mahzuni üzer beni
Ali can can Ali can can
Hünkar Bektaş Veli can can
<end>

<start>
Aramadı sormadılar beni
Kendime vermediler beni
Aha geldim gidiyorum ben
Dünyada görmediler beni
Bu diyar bizim diyar
Diyarda sevdiğim var
Toprak ana yandım yandım
Dağlarda yok mudur kar
Tırnağımla kapu yaptım
Kapular beni boğar
Gözümden Ceyhan aktı
Özümden alev baktı
Eski dostlar nerde nerde
Gül gibi diken çıktı
Aklım bana dargın oldu
Deli diye bıraktı
Gel Mahzuni dağlarım
Neşesi yok bağlarım
Yaprak dökmüş kalbi kalbi
Benim eski bağlarım
Bir sabah rüzgarı gibi
Akıp giden çağlarım
<end>

<start>
Ağladıkça bahar oldu dağların
Toprağına küsme Ahmet geri gel
Gurbet eller burdan güzel değildir
Yaban elden esme Ahmet geri gel
Gelemez misin dönemez misin
Gözüm nice üzgünsün gülemez misin
Kolay değil gurbet elin yarası
Yoktur bizim ile onun arası
Bu memleket ata dede mirası
Hemen ümit kesme Ahmet geri gel
Gelemez misin dönemez misin
Gözüm nice üzgünsün gülemez misin
Mahzuni barışın yoluna kurban
Ahmet mızrabına teline kurban
Hangi dil bilirsen diline kurban
Sen yeter ki susma Ahmet geri gel
Gelemez misin dönemez misin
Gözüm nice üzgünsün gülemez misin
<end>

<start>
Avcı sakın vurdum sanma onu
Diri daha diri daha vallahi
Dert başımdan gider gelir
Diri daha diri daha vallahi
Yarem derin ellemeyesin
Tabibleri yollamayasın
Sen bizi kör bellemeyesin
Beri bak ha beri bak ha vallahi
Göz yaşım Ceyhan'a dönmüş
Derin aha derin aha vallahi
Alır seni sele boğar
Yürüme ha yürüme ha billahi
Sürdü köyün merasını
Kurmak için binasını
Yola gömdü anasını
Kerim ağa kerim ağa vallahi
Bir gün kırarlar dişini
Ürüme ha ürüme ha vallahi
Keserler o kel başını
Yarı şaka yarı maka billahi
Der Mahzuni tatli canım
Sen mi yarattın aslanım
Yaklaşma yanıma benim
<end>

<start>
Uy otuzbeş yılın üç buçuk dakka
Anladım ki hayat onda bir demek.
Geldi geçti bize yolun yarısı
Artık milyonların binde bir demek.
Allah yaratmıştı madem insandık
Kendine benzetti aşkına yandık
Biz bu maceraya beraber yandık
Yani ben de birim sen de bir demek.
Bizim bu devirler döndü dönecek
İnsan oğlu gerçeklere kanacak
Lira kuruş olsa borç ödenecek
Asır da bir demek gün de bir demek.
Mahzuni Şerifim yarış ne güzel
Yerin yüzü karış karış ne güzel
Haklı olanlarla barış ne güzel
Bugün de bir demek dün de bir demek
<end>

<start>
Aramıza dağlar mı girdi gelemedin
Selamına bir canım verdim bilemedin
Sinemize kan düştü canım bilemedin
Bu benim başım
Bitmez telaşım
Hey can yoldaşım
Bilemedin bilemedin
Bilemedin yar
Derelere kan doldu canım gözümden
Kederimi kimler silecek yüzümden
Hele hele ben dönmüş müyüm sözümden
Buralar yaramaz bize Mahzuni
Derman sağlamaz bize Mahzuni
Gönlünü bağlamaz bize Mahzuni
<end>

<start>
Bugün ben şahımı gördüm (vay vay) 
Bir elinde zülfükar var (vay vay) 
Dane dane dökülüyor
Dillerinde kahribar var (aman aman)
Gel ey gönül yanlış gitme (vay vay) 
Gidip cananı incitme (vay vay) 
Bu yolda acele etme
Acelede bin zarar var (aman aman)
Mahzuni geçeyim dedim (vay vay) 
Ecelden içeyim dedim (vay vay) 
Dünyadan göçeyim dedim
Sevdiğimden intizar var (aman aman)
<end>

<start>
Aha gidiyorum yine gül yüzlüm
Korktuğum başıma geldi bu sene
Garip anam kırk yıl döndü dövündü
Ağladı saçını yoldu bu sene bu sene
Garip eller bu sene bu sene
Yitik canlar bu sene bu sene
Daracık başımda kıvrılan yollar
Maraş'ta birleşip ayrılan kollar
Ağlaya ağlaya yorulan kullar
Katıla katıla güldü bu sene bu sene
Canım eller bu sene bu sene
Verimsiz oldu bu sene bu sene
Çiçek diye soğan yedi Arı'lar
Kovanları acı acı zarılar
Bana benzemezse benim yavrular
Desene Mahzuni öldü bu sene bu sene bu sene
Güzel yavrum bu sene bu sene
Canım eller bu sene bu sene
<end>

<start>
Hele Bak Saçlarıma
Kar Yağdı Kar Yağdı
Kar Yağdı da Kalkmıyor
Felekten Boğazıma
El Değdi, El Değdi
El Değdi Bırakmıyor
Dağlar Duman Böyle
Geçti Zaman Böyle
Yar Benden Umut Kesmiş
Halim Yaman Böyle
Bana İnanmıyorsan 
Elleme Elleme Bari Beni
Kime Şikayet Edem
Ey Zalim Ey Hain
Vefasız Seni Seni
Dağlar Duman Böyle
Geçti Zaman Böyle
Yar Benden Umut Kesmiş
Halim Yaman Böyle
Mahzuni Bu Dünyada
Ölüm Var Ölüm Var
Ölümlüdür Canlılar
Öldüğüne Üzülmez
Ağlamaz Sızlamaz
Yar Seven İrfanlılar
Dağlar Duman Böyle
Geçti Zaman Böyle
Yar Benden Umut Kesmiş
Halim Yaman Böyle
<end>

<start>
Hak bana bir ömür vermiş
Boşu boşuna boşu boşuna
Vücuduma bir can girmiş
Boşu boşuna boşu boşuna
İsa Meryeme mi kanmış
Musa asadan ne bulmuş
Süleyman bir Sultan olmuş
Boşu boşuna boşu boşuna
Gahi gittim gahi geldim
Aradım kendimi buldum
Bir Mahzuni Şerif oldum
Boşu boşuna boşu boşuna
<end>

<start>
Hacı Bektaş yolu ulu bir yoldur
Çamura basarak toz etmesinler
Hak'ka gidenlerin hepsi kuldur
Bizi bu Dergah'tan yoz etmesinler
Olmaz cahillerde İkrar'a durak
Özünü sel almış dışından kurak
Can'ları üzerek gönül kırarak
Oniki İmamı koz etmesinler
Evladı Ali'ye etmişiz biat
Nedemek efendi insana cihat
Cumhuriyet bize ecdat'tan ırat
Münafıklar bundan söz etmesinler
Şu ülkede sonu gelmez yalanlar
Bu kadar mazlumun hakkın alanlar
Kendi kör nefsine secde kılanlar
Yanmış yüreğimi köz etmesinler
Der Mahzuni ey sevdiğim bak bana
Hak fitneyi emretmedi Kur'an a
Aşk'a taptı Hacı Bektaş Mevlana
Alimler gerçekten naz etmesinler
<end>

<start>
Bütün evren semah döner
Hü hü Hacı Bektaş dost
Gökyüzünde delil yanar
Hü hü Hacı Bektaş dost
Biz acıyı bal eyleriz
Hakkımız helal eyleriz
Bize Bektaşi Can derler
Gidersek Hakka gideriz dost
Gökyüzünde uçan turna
Hü hü Hacı Bektaş dost
Feryadı Şahlar Şahına
Hü hü Hacı Bektaş dost
Hor olanı hoşlarız biz
Hak diyerek başlarız biz
Şeytan yaklaşamaz bize
İkiliği taşlarız biz dost
İlimsiz yol karanlıktır
Hü hü Hacı Bektaş dost
Bizde küsmek yaranlıktır
Hü hü Hacı Bektaş dost
Mahzuni ünümüz bizim
Bulunmaz kinimiz bizim
Cahil bize dinsiz demiş
Sevgidir dinimiz bizim dost
<end>

<start>
Güzel dostum aramızda senlik benlik olur mu
Neden gönlüm sarayını tarumar ettin böyle
Bilirsin ki viranede hanedanlık olur mu
Bir nefes alayım derken, bin zarar ettim böyle
Aman aman aman güzel efendim
İkrarım sana bağlıdır efendim
Mevsim gitti sonbahara ulaştı
Seller suskun bağlar gazel efendim
Her baharda boz bulanıp, coşup coşup çağladın
Geçemedim sellerinden yollarımı bağladın
Diyarı gurbete saldın, ardım sıra ağladın
Figanı figana katıp, ahuzar ettin böyle
Aman aman aman güzel efendim
İkrarim sana bağlıdır efendim
Mevsim gitti sonbahara ulaştı
Seller suskun bağlar gazel efendim
Hey Mahzuni sevdiğimin sözünü ferman gördüm
Kuru çöllerde dolaştım, susuz değirmen gördüm
Ayaklarına yüz sürdüm, elinden derman gördüm
Kaldırıp vurdun sineme, zülfükar ettin böyle
Aman aman aman güzel efendim
İkrarim sana çok özel efendim
Mevsim gitti sonbahara ulaştı
Seller suskun bağlar gazel efendim
<end>

<start>
Güvenme dünyada malım var diye
Acep insan mıyım sorarlar beni
Halimden anlamaz cahiller niye
Her biri bir yandan yorarlar beni
Hoşlar meclisine girdim hoşlandım
Aşkın ateşine düştüm haşlandım
Dallarımda meyve döktüm taşlandım
Ya niçin gövdemden kırarlar beni
Döndü gitti hak yolunu övenler
Pişman olup dizlerini dövenler
Bir lokmaya nice bana sövenler
Ah Mahzuni diye ararlar beni
<end>

<start>
Ceyhan suyu gibi bahar ayında
Niye dolu dolu akar gözlerin
İniler gezersin bahar ayında
Yavru ceylan gibi bakar
Gözlerin yar yar
Gözlerin dost dost
Gözlerin yar yar gözlerin yar
Beri gel beri gel ömrümün varı
Seni sevenlerin candır zararı
Bakışların almış idam kararı
Boynuma zülfünü takar
Gözlerin dost dost
Gözlerin yar yar
Gözlerin dost dost gözlerin dost
Mahzuni' yim dolaştım da deli oldum
Muhabbet bağında bir bülbül oldum
Bir kenardan bakışına kül oldum
Anladım cihanı yakar
Gözlerin yar yar
Gözlerin dost dost
Gözlerin yar yar
<end>

<start>
Çıksam baksam gövdeli'nin başına
Acep bizim eller görünmez m'ola
Dediler yarını eller alıyor
O'nu alan zalim sürünmez mi ola
Gövdeli gövdeli de yöre gövdeli
Her yanına baykuş gire gövdeli
O zalım yari bıraktım sende gövdeli
Aman yıkılası da pire gövdeli
Gövdeli'nin başı dumanlı kurttan
Geçemem efendim ben güzel yurttan
Dediler yarını eller alıyor
Şu belalı başım da kurtulmaz dertten
Gövdeli gövdeli öte gövdeli
Boz buluta yağmur sala gövdeli
Oturup da devranımı sürmedim
Sağ yanında baykuş öte gövdeli
Gövdeli gövdeli yatan gövdeli
Derdime bin dert katan gövdeli
Ömrümün sonuna lanet ederim
Mahzuniyi ele satan gövdeli
<end>

<start>
Bana dışarıdan gülen dostlarım
Girdabı belaya girin de görün
Halim seyretmiye gelen dostlarım
Bir ayna önünde durun da görün
Adam akıllıyken deli olurmuş
Zır deli başına veli olurmuş
Aşık maşukunun kulu olurmuş
Bunu bir kamilden sorun da görün
<end>

<start>
Ah ne olur bizim köyde
Herkesi okur göreydim
Altmışı bulmuş babamda
Bir günlük fikir göreydim
Göreydim ben de güleydim
Dindiren yok mu acımı
Süren yok mu ilacımı
Köyden on yaşlı bacımı
Kilimler dokur göreydim
Göreydim ben de bileydim
Demeyin ki ne var bunda
Kanlı kılıç durmaz kında
Elbistan'ın ovasında
Gümüşle bakır göreydim
Göreydim ben sevineydim
Bitmez kadere inandık
İnandık inandık yandık
Hep şükürü biz öğrendik
Bir bey'de şükür göreydim
Göreydim mutlu olaydım
Sanmayın Mahzuni yandı
Ne usandı ne de caydı
Bütün fakirler doyaydı
Kendimi fakir göreydim
Göreydim gurur duyaydım
<end>

<start>
Defol git benim yurdumdan
Amerika katil katil
Yıllardır bizi bitirdin
Amerika katil katil
Devleti devlete çatar
İt gibi pusuda yatar
Kan döktürür silah satar
Amerika katil katil
Japonya'yı yiyen velet
Dünyadaki tek nedamet
İki yüzlü kahpe millet
Amerika katil katil
Su diye yutturur buzu
Katil düştük kuzu kuzu
Dünyanın en namussuzu
Amerika katil katil
İnsanlıkta ırk sarısı
Küstü dünyanın yarısı
Vietnam'ın pis karısı
Amerika katil katil
Mahzuni şerif uyuma
Gün geldi çattı akşama
Bizden selam Vietnam'a
Amerika katil katil
<end>

<start>
Karahanın gediğinde
Bulut gider perde perde
Bizim elin ağaları
Sahi benim yavrum nerde
Bizim elin kara kışı
Donduruyor dağı taşı
Duydumki bayram gününde
Kardaşı vurmuş kardaşı
Der Mahzuni bizim köyler
Dertli çalar dertli söyler
Yiğit yiğidi bitirdi
Kına yaksın yerli beyler
<end>

<start>
Kanadım değdi sevdaya
Kondum kondum uçamadım
Aşk şarabın doya doya
Yandım da içemedim
Oy tabip şu yaramı
Sar sarabilir isen
Sevda ateşten bir kale
Var varabilir isen
İçmişem sarhoşum dünden
Bayram ederim bugünden
Aşıkların köprüsünden
Döndüm de geçemedim
Oy tabip şu yaramı 
Sar sarabilir isen
Sevda ateşten bir kale
Var varabilir isen
Yan Mahzuni sine sine
Bugün bana n'oldu yine 
Düştüm güzeller içine
Kendim kendim seçemedim
Oy tabip şu yaramı
Sar sarabilir isen
Sevda ateşten bir kale
Var varabilir isen
<end>

<start>
Ademin Merihe gitme çağında
İnsanın taptığı puta bak puta
Bilirim ki dünya lezzet doludur
Karganın yediği duta bak duta
Aşıkların sözü hep enel haktır
Vallahi billahi yalanım yoktur
Onu yakasında gümüş gömlektir
Senin yakanda ki bite bak bite
Ölü insanlardan keramet olmaz
Ölmüş insanlardan şefaat gelmez
Aya gidip gelmek marifet olmaz
Daha güneşten öte bak öte
Mahzuni değildir hazreti mervan
Bizden ayrı değil hak ile şeytan
Ne olursa olsun gider bu kervan
Ardımdaki üren ite bak ite
<end>

<start>
İnce bir kar yağar
Fakirlerin üstüne
Neden felek inanmıyor
Fukaranın sözüne
Öldük öldük biz açlıktan
Yapma ağam n'olur n'olur
Adam mı ölür okul olunca
Yol yapılınca çeşme olunca
Kendin bulunca n'olur n'olur
Sen anadan ben babamdan
Aga doğmadık dostum
Gel beraber yasayalım
Sanma ki sana küstüm
Yandık yandık öldük öldük
Biz açlıktan
Yapma beyim n'olur n'olur n'olur
Adam mı ölür yol yapılınca
Okul olunca çeşme yapınca
Doktor gelince mühendis gelince
N'olur n'olur n'olur
İstanbul'un benzemiyor neden o Urfa'lara
Bir de sizler gelin bakın şu çamurlu yollara
Acıdır ki bu yüzyılda düştük biz ne hallara
İşte durum işte yorum kızma beyim n'olur
Öldük öldük biz açlıktan
Yapma agam n'olur
Adam mı ölür asfalt olunca
Yol düzelince
Sağlık gelince
Okul olunca
İnsan gülünce
Dost sevinince
N'olur n'olur n'olur
Mahzuni'yim duyun artık şu haykıran sesimi
Okuyun tarihi görün insanlığın hasını
Birgün siz de görürsünüz dünyanın gidişini
İşte yaşam işte insan işte doğa gör bunu n'olur
Bizler gördük yapma agam n'olur
Adam mı ölür insan sevince
Karın doyunca
Sağlık olunca
Paylaşılınca
Doktor gelince
Yol yapılınca
N'olur n'olur n'olur
<end>

<start>
Yanmışım sultanım hilal kaşına
Gel buna bir çare bul İmam Riza
Dünya kurban olsun o bakışına
Gel bana bir tabib ol İmam Riza
Siyah kaşlarınla tatlı sakalın
Usul başa bana gelsin vebalin
Sarılıp abaya o tatlı halin
Ağzında kapanmış dil İmam Riza
Böyle bakma sultanım bana çok olur
Eger küstüysen varlık yok olur
Güzel kirpiklerin bana ok olur
Bir kere yüzüme gül İmam Riza
Sen bir cenazesin sen bir ağıtsın
Senin oğlun beni deli dağıtsın
Bana apaçıksın ele kağıtsın
Ne olur bağrıma gel İmam Riza
Atamam efendim fikrime yayıl
Canım alsa bile benim Ezrail
Beş pençeyi Ali Aba bir de Cebrail
Yıkmış kanadımi gül İmam Riza
Mahzuni Şerif'im yedi hırsızı
Gelip giden gönlüm bulmaz arsızı
Sizler onikiyi bizler dokuzu
Sayımı rakama ver İmam Riza
<end>

<start>
İki gönül bir olunca
Bayram olur seyran olur
Bir dost bir dosta gelince
Bayram olur seyran olur
O dost dosta kurban olur
Aktı kanım ılık ılık
Biz yalancı kör değilik
Aradan kalksa ikilik
Bayram olur seyran olur
Barış olur dostluk olur
Aktı kanım ince ince
Ölürüm dost görmeyince
Mahzuni Şerif ölünce
Bayram olur seyran olur
Savaş biter barış olur
<end>

<start>
İkibin yılına doğru
Dur bakalım ne olacak
Müneccim değilim ama
Sanırım bir er gelecek
Dün gece bir rüya gördüm
Yüzümü pirime sürdüm
Bilmiyorum neler sordum
Yokluk arkada kalacak
Koyun kuzu yavrusuna
Meleyip süt verdiğinde
Ağustos'ta kızılırmak
Dönüp dönüp gümleyecek
Zelzele olacak Şam'da
Rüyam böyle dedi bana
Ben de inanmazdım ama
Tuz gölüne buz gelecek
Erciyes'ten Kayseri'ye
Dört kanatlı bir kuş konar
Kanadında bebek taşır
Bilmem kimler inanacak
Gökten mavi kar yağarken
Kırmızı güneş doğarken
Böyle rüya'dan uyanıp
Dost Mahzuni saz çalacak
<end>

<start>
Daha anamdan doğmadan
Neden ben ihtiyar oldum
Yedi yaşıma değmeden
İhtiyar oldum ihtiyar oldum
Ey doktor bana acıma
Elin vurma ilacıma
Ak düştü siyah saçıma
İhtiyar oldum ihtiyar oldum
Adımı dillere yaydın
Söz verdin de geri caydın
Ey sevgili gözün aydın
İhtiyar oldum ihtiyar oldum
Mahzuni Şerif bilmeden
Yorulur bu yola giden
Yetmiş yaşlı çocuğum ben
İhtiyar oldum ihtiyar oldum
<end>

<start>
Gene mi şahlandı Hurman Vadisi
Akar boz bulanık durulur gider
Fermanımı verdi Osman Kadısı
Hakk'ın adaleti kurulur gider
Tecelli edince mülke Süleyman
Vay neye benzedi bak tatlı zaman
Yakışmaz bu dağa bu kara duman
Bozulur buludu yorulur gider
Mahzuni boş vermez dünya haline
Güzel söz yakışır tatlı diline
Dokun vur inlesin sazın teline
Her şeyin ahengi kurulur gider
<end>

<start>
Kör olası kel Ömer
Nerelere verdin Haydar'ı
Geceleri yaktın canımı
Nerelere sürdün Haydar'ı
Itini bağla bari
Bir ineğim vardı yedin
Faiz cahizdir dedin
Enini sonunu bilmedin
Yaralara boğdun Haydar'ı
İtini bağla bari
Söyle Haydar'ın suçun
Yakasını yırttın niçin
Muhtar olduğun için
Kanına da girdin Haydar'ın
İtini bağla bari
Haydar yedi kuşunu
Mahzuni gördü O'nu
Kel Ömer unutma bunu
Hatırında yıktın Haydar'ın
İtini bağla bari
<end>

<start>
Boşa dövüşmeyin bizim yiğitler
Sizi vuranlar vurulmuyor ki
Kimbilir nerede hangi koltukta
Kömürde tarlada yorulmuyor ki
Aynı baba dölü ölüp öldüren
Ölenle öldüren iti güldüren
Yok muydu bunu size bildiren
Vur diyenler burda görülmüyor ki
İşçiyi işçiye düşüren zalim
Boynumuzda boza pişiren zalim
Bu kadar bardağı taşıran zalim
Gözümüz önüne serilmiyor ki
Yeni adı çıkmış sağ ile solun
Tarihte borcu yok kullara kulun
İki yanı birdir yattığın çulun
Bilirsin ölenler dirilmiyor ki
Mahzuni der nedir hakkın davası
İnsana benzemez köpek mayası
Uy tükensin bitsin sınıf kavgası
Sınıfsız bir okul durulmuyor ki
<end>

<start>
Geçmiyor günlerim ahuzardayım
İnsafınız yok mu erenler vah vah
Hayvan mıyım insan mıyım nerdeyim
Bana bakıp beni görenler vah vah
Kimi sarhoş olmuş gezer dolaşır
Kimi arı gibi konar çalışır
Kimi matem eder kimi gülüşür
Eli kolu bağlı duranlar vah vah
Bir zaman bitmiyor gönlümün yası
Neyleyim ki dünya kahpe dünyası
Bir karınca kadar yoktur faydası
Bol keseden bana öğüt verenler vah vah
Garip bülbül vazgelir mi yurdundan
Kimse bilmez aşıkların derdinden
Bir gün ağlarsınız onun ardından
Bizim Mahzuni Şerif'i vuranlar vah vah
<end>

<start>
Hızlı hızlı giden yolcu
Bu mezarda bir garip var
Bak taşına acı acı
Bu mezarda bir garip var
Kurumuş yeşil otları
Toprak olmuş umutları
Gökte mavi bulutları
Bu mezarda bir garip var
İzi bile yok dünyada
Onu aramak beyhuda
Ne gezersin bu ovada
Bu mezarda bir garip var
Gökler yüksek toprak derin
Rüzgar eser serin serin
Senin olsun çiçeklerin
Bu mezarda bir garip var
Etrafı agaç dizili
Vücudu toprak sızılı
Taşı Mahzuni yazılı
Bu mezarda bir garip var
<end>

<start>
Kamil olan kalmaz naçar
Gam yeme gönül gam yeme
Kara gündür gelir geçer
Gam yeme gönül gam yeme
Akıttın gözümden yaşı
Sızlar yüreğimin başı
Gelir geçer körün taşı
Gam yeme gönül gam yeme
Mahzuni bade içerim
İçer serimden geçerim
Alır cananı göçerim
Gam yeme gönül gam yeme
<end>

<start>
Gam kasavet çöktü gene garip başıma
Gönül yaylasından gitmiş bizim sürüler
Bir mektup gönderem dedim can yoldaşıma
Yakın iken şimdi uzak oldu dediler
Gel hey benim canım Haydar
Canımda cananım Haydar
Cümle canın ezelisin
Mektebim irfanım Haydar
Kör yolcu Bağdat'a gider ama varamaz
Hakkı inkar eden kişi hakka yaramaz
Aşkın yarasına hoca muska saramaz
Sevdadan ne anlar gökte cinler periler
Mahzuni Şerif'im böyle deli mi bazen
Enginlere yaman düşen yüksekte gezen
Aklım ermez benim ya da bozuldu düzen
Akıl verir oldu bize bizden geriler
<end>

<start>
Sevdiğim bu sevdan adalet midir
Böyle zalım iki yüzlü yar benim
Bu yaylada ikimizin hakkı var
Neden olsun sümbül senin kar benim
Bakmaz mısın yüreğimde yanana
Ezelden kurbandır canım canana
Malım mülküm yavrum hayrandır sana
Defol demek yüreğime kor benim
Mahzuniyim başım alıp giemem
Geveler düşümde sensiz yatamam
Seni sevidğime küsme Fadimem
Daha nice günahlarım var benim
<end>

<start>
Ey Erenler akıp gitsem
Ben o pirin sellerine
Bana bir selamı gelmiş
Kurban olam dillerine
Gözüm görmez elim ermez
Hatırına düşüp sormaz
Göndersem o şaha vermez
Desem seher yellerine
Aşkile Pirime yasam
Varıp divanına dursam
Yüzümü dizine sürsem
Niyaz etsem ellerine
Mahzuni derdim tabibi
Sultanım Gönlüm sahibi
Bir eskimez kamer gibi
Sarılayım bellerine
<end>

<start>
Sırtım bozuk yüküm ağır yol çamur 
Mevla'ya şükür ki eşek gibiyim 
İzzetim semerdir vur utanma vur 
Mevla'ya şükür ki eşek gibiyim
Aklım softalarda inadım inat
Dur demem ben doyasıya odun at
Umurumda değil batsa kainat
Mevla'ya şükür ki eşek gibiyim
Torbama ne koyarsa yerim sahibim
Ahır yasasına olmaz lam ü cim
Eşekliğin tadı nedir bilen kim
Mevla'ya şükür ki eşek gibiyim
Benim için kucak açar kırlarım
Keyfim suyum,sıpam için zırlarım
Yükümün şerefi diz çamuralrım
Mevla'ya şükür ki eşek gibiyim
Eşeğin tadı aslanda olsa
Zulmüne küfreder semere gelse
Of demem dünyaya bir nalım olsa
Mevla'ya şükür ki eşek gibiyim
Mahzuni diyorlar bir sahibim var
Bazan sırtlar beni bazan yük atar
Hep benim cinslerim gevişsiz yutar
Mevla'ya şükür ki eşek gibiyim
<end>

<start>
Ey erenler şu dünyada
Erkek yolcu kadın yoldur
Nazenin bir bahçe imiş
Erkek bülbül kadın güldür
Güneş doğar sanma aşmaz
Gerçekler yurdundan sapmaz
Erkek boşuna çalışmaz
Erkek arı kadın baldır
Boşuna mı neler çektim
Boşuna mı boyun büktüm
Bir bahçeye fidan diktim
Erkek fidan kadın daldır
Ben nereden oldum aşık
Neden işlerim dolaşık
Kadın evde olur ışık
Kadın lamba erkek pildir
Mahzuni'yim halım harap
Şu aleme olmuş turap
Gel bizleri koru yarap
Bilmem ki bu nasıl haldır
<end>

<start>
Sarhoşum dünyada sevdiğim
Meyhoş geziyorum yar
Kadehimi doldur da bari caney
Eller bizi duymasın yar
Ağlamış aşıklar yıllarca
Yüzün görememiş dost
Canım bu perdeyi kaldır bari bari
Canım gülüm dostum
Eller bizi duymasın yar
Yüreğim fırgatta oy gurban
İki gözlerim kanda yar
Canım cenderede ey can
Hallerim yamanda dost
Bir kırık tekneyim ey can
Ulu ummanlarda dost
Döndürüp durma gel daldır bari bari
Canım gülüm dostum
Eller bizi duymasın dost
Mahzuni'yim vardım gurban
Birgün ulu çarşıya dost
Düşündüm dünyanın yükünü
Kimler çekip taşıya dost
Hasta düşmüş kollarımı kırıp
Şöyle geçip karşıya dost
Bana gülme beni öldür bari bari
Canım gülüm dostum
Eller bizi duymasın dost
<end>

<start>
Şu bizim dağların ormanı güzel
Gene sabah yeli eser mi bilmem
Ayrılık hasretinin dermanı güzel
Dost bizi bağrına basar mı bilmem
Oy dağlar dağlar mor menevşeli
Esiyor bağrıma Elbistan yeli
Kıvrıla kıvrıla dağlar gidiyor
Bulanmış deryalar buna ne diyor
Sevdiğim yüksekten selam ediyor
İn aşağı desem küser mi bilmem
Mahzuni kalkıyor o dostun göçü
Gel beri gel beri canımın içi
Ömrüm fokurduyor bilmem ki niçin
Yıllar önümüzü keser mi bilmem
<end>

<start>
Vardım gittim gurbet eli dolaştım
Gözümün yaşını durduramadım
Öldüm bittim bir sevdaya bulaştım
Divane gönlümü durduramadım
Yıllardır sevdiğim el oldu gitti
Tutuştu yüreğim kül oldu gitti
Gözlerimin yaşı sel oldu gitti
Zülfünden bir köprü kurduramadım
Mahzuni bu dağlar yolum bağladı
Gönlüm deli deli coştu çağladı
Hergün hergün figan etti ağladı
Kolunu boynuma sardıramadım
<end>

<start>
Dünya dedikleri mezarlık imiş
Bilmem ki ne zaman güldürür beni
Bir çiçeğim derdim dostun bağına
Eser cahil rüzgarı soldurur beni
Tükenmez dünyanın kara kedisi
Onun için bitmez gönlümün yası
Vız gelir cahilin dedikodusu
Dostlar ne korkutur yıldırır beni
Ayıptır Mahzuni kılıçla kama
İnsan olan insan kıyar mı cana
Cehennem kül etse korkmazdım ama
Dostun acı sözü öldürür beni
<end>

<start>
Üryan Büryan Vardım Pir Dergahına
Medet Ya Muhammet Ya Ali Diyerek
Gönül Verdim Gönül Şahlar Şahına
Hünkar Hacı Bektaş Veli Diyerek
İmam’ I Hasandır Hubların Başı
Hüseyin Der Akar Gözümün Yaşı
İmam Zeynel Sabredenin Yoldaşı
Ağlasam Gülerler Deli Diyerek
Feylim Gıblegahım Muhammet Bakır
Kırkların Bağında Bülbüller Şakır
Cafer-Ü Sadık’a Talibim Şükür
İkrar Verdim İkrar Beli Diyerek
Musa-İ Kazım Dır Mazlumlar Şahı
Aliyyü Rıza Dır Şahın Ervahı
Şahda Ki Nakiye Çekerim Ahı
On İki İmamın Gülü Diyerek
Hasan-Ül Asker’ İ Ol Ali Aba
Muhammet Mehciye Mest-Ü Merhaba
Şirin Koymuş Serin Mahzuni Baba
Yol Muhammet Ali Yolu Diyerek
<end>

<start>
Üç günlük dünyada bir demlik ömür
Altın olsa kapısı zor olur
Mazlumun kanını yiyip içenler
Gün gelince sürünür de kör olur
Birleşen arılar yılanı boğar
Balın peteğinden akrebi kovar
Bir yiğit anadan bir defa doğar
Her yiğidin özü sözü bir olur
Mahzuni bir şahin uçtu kolumdan
Uçtu gitti Elbistan'ın solundan
İnsan sevgisinden hakkın yolundan
Bundan geri dönmek bana kir olur
<end>

<start>
Dokunma keyfine yalan dünyanın
İpini beline dolamış gider
Gözlerimin yaşı bana gizlidir
Dertliyi dertsizi sulamış gider
Kimi hızlı gider uzun yol tutar
Kimi altın satar kimi bal tutar
Kimi soğan bulmaz kimi bal yutar
Kimi parmağını yalamış gider
Mahzuni bu nasıl yazı Mahzuni
Bazı şerif olur bazı mahzuni
Yurdunda anasız kızı mahzuni 
İnsanlık ardından melemiş gider
<end>

<start>
Divane ettin aklımı
Taştan taşa vura vura
Aradım can yoldaşımı
Baştan başa sora sora
Kimi yanar kimi söner
Kimi iner kimi biner
Saraylar virana döner
Boştan boşa dura dura
Gir Mahzuni dost bağına
Kar yagmış dostluk bağına
Gençliğim ömrüm çağına
Baştan başa yara yara
<end>

<start>
Azmile bir borç eyledim canların tüccarına
Faizi erdi ödedim faizi cananımmış
Erem dedim eremedim ademin esrarına
Hali haktan ayrı kişi dil bilen hayvanımış
Ben derdim ki sitem çekmek boş ömüre delildir
Meğer sitem çekmek er kişiye delili buhranmış
Bilmezdim ki şu dünyada herşey lütfü celildir
Her nereye nazar kıldım mevcudu sübhanımış
Ben güler dururdum neden çölün mecnunlarına
Dad-ı leyla için çöller tahtı süleymanimiş
Erem dedim eremedim ademin esrarına
Kendini okuyan kişi bir "ümmül kur'an" ımış
Ey Mahzuni kan kalesin yıkta tarümar eyle
Tahammül bir zülfükardır kullanan merdanımış
Eğer goncayı seversen durma ahuzar eyle
Goncayı gonca eyliyen bülbül-ü efganımış
<end>

<start>
Bizde bez koymadın Cafer
Her saatte yedi sefer
Seni bize ettik miğfer
Tuh Allah belanı versin
Cafer Cafer Cafer Cafer
Cafer'in beşiği tahta
Anası babası şahta
Fiyakası yoktur şahta
Tuuuuuuh Allah belanı versin
Cafer Cafer Cafer Cafer
Mama verdik dert büyüttük
Arpa ile oruç tuttuk
Seni bile adam ettik
Tuuuuuuuh Allah belanı versin
Cafer Cafer Cafer Cafer
Mahzuni der çile dolum
Bir mintanım bir de çulum
Kan ağlıyor Anadolum
Tuuuuuuuh Allah belanı versin
Cafer Cafer Cafer Cafer
<end>

<start>
Selam saldım Ankara'ya gitmedi
Merhamet kıl birisinden duy götür
Amerika bizden kurban istemiş
Kes başımı ciğerimden pay götür
A güzelim incinmesin Çankaya
Bizi toptan götür yatır bankaya
A güzelim incinmesin Çankaya
Topla bizi götür yatır bankaya
Terse döndü şu feleğin motoru
Yaman teper Avrupa'nın katırı
Kırılmasın kalbinizin hatırı
Bir milleti bir çuvala koy götür
A güzelim incinmesin Çankaya
Topla bizi götür yatır bankaya
A güzelim incinmesin Çankaya
Topla bizi götür yatır bankaya
Doğru giden emekliyi sollarken
Açık açık vurguncuyu kollarken
Bizi toptan ahirete yollarken
Tıka basa ye de bizi doy götür
A güzelim incinmesin Çankaya
Topla bizi getir yatır bankaya
A güzelim incinmesin Çankaya
Bizi toptan götür yatır bankaya
Mahzuni bu yollar haktan ıradı
Bak kimin kazancı kime yaradı
Beş yıl evvel çiftçideki türedi
Bin kat oldu tumanını soy götür
A güzelim incinmesin Çankaya
Bizi toptan götür yatır bankaya
A güzelim incinmesin Çankaya
Topla bizi getir yatır bankaya
<end>

<start>
Yarabbi bütün insanları sen yaratmadın mı
Biz de senin kulun değil miyiz
Neden bize buçuk derler
Onlardan neyimiz eksik
Bizi de sen yaratmadın mı Allah'ım
Sen birsin biz de seni bir biliriz
Bize neden buçuk derler Yarabbi
Ulan çingene sen niye hırsızlık yapıyorsun
Ben mi
Hiçbir kimse bana ekmek kapısı tanımıyor ki
Çalmayayım da ne yapayım
Aç mı kalayım
Peki sen niye okula gitmiyorsun
Okul okula mı
Beni kimse buçukum diye okula değil
Yanına bile almıyor
Peki sen kendine göre bir iş bulamadın mı
Buldum buldum
Sadece bana cellatlık vazifesini verdiler
Çingenenin ellerinde kalburu vay vay
Bir elinde kalbur birinde deri vay vay
Bunu seven yokmu insanın biri vay vay
Çingene çingene hayat sana mengene
Alem oturur kalkar serserisin gene
Eşek pastırması sucuk olur mu vay vay
Gelip giden böyle cacık olur mu vay vay
Ey insanlar insan buçuk olur mu vay vay
Çingene çingene dara düştün sen gene
Çingene çingene dara düştün sen gene
Mahzuni çingene adamdır o gene
Adamdır ama neden adı olmuş çingene
Çingene çingene dara düştün çingene
Biçare çingene çingene çingene
<end>

<start>
Bizim memleketten haber sorarsan
Kimi açtır kimi toktur efendim
Koltuğu bulanlar bizi unuttu
Arada sürünen çoktur efendim
Avukat elinden hakim şaşırdı
Adalet sabrını böyle taşırdı
Soyguncu fakirde boza pişirdi
Akıl fikir vicdan yoktur efendim
Seneler geçse de onmaz bu yara
Fakir fukaraya güneş kapkara
Devrin peygamberi kesildi para
Hastaları çığ yer doktur efendim
Mahzuni Şerif'im kime darılır
Sazı koyar başka şeye sarılır
Bir gün her zalimden hesap sorulur
Çünkü Hak'kın yolu haktır efendim
<end>

<start>
Darıldım Ben Sana Canım
Böyle Mi Olacaktı
Vuruldum Baksana Kanım
Yerde Mi Kalacaktı
Hapishane içinde
Minderim Kana Battı
Yahu Bu Ne Haldir
Öldüm Yedi Yıldır
Gardiyan Çekti Gitti
Dağ Gibi Ömrüm Benim
Ne Çabuk Söndü Gitti
Yoruldum Hal Bilmezden
Yaş Geldi Kırka Çıktı
Dirildim Geri Öldüm
Dostlar Bizi Bıraktı
Mahzuni Gelir Beyler
Bizim Yaylada Yaylar
Yahu Deli Miyim
Yok Ölü Müyüm
Parlayan Bizi Paylar
Ağlama Sızlama
Anam Benim
Bir Gün Biter Yaralar
<end>

<start>
Gel bana küfretme bak beni dinle
Senin yüreğinde dert var değil mi? 
Dinledikten sonra vur hançerinle
Ölülere bir yurt var değil mi? 
Değil mi? Değil mi? Böyle değil mi?
Savcı, Hakim, Paşa, Vali insandır
Hamal, İşçi, Memur, Çifçi insandır
Tabiat sırrının da dili insandır
Sanki görülmeyen erk var değil mi? 
Değil mi? Değil mi? Söyle değil mi?
Kapitalist, sosyalist, komünist inan
İnsandan başkası yalandır yalan
Doğarken var mıydı gavur-müslüman? 
Ayırt sende gavur-müslim-Kürt var değil mi? 
Değil mi? Değil mi? Öyle değil mi?
Avrupa, İspanyol yurdun eseri
Müslüman değilse hiçbir serseri
O'nu sen mi yaptın beri gel beri
Sanki sende mühürlü kart var değil mi? 
Değil mi? Değil mi? Söyle değil mi?
Bilmem ne imiş bu Alevi-Sünni
Bana vız geliyor perili cinli
Madem ki kardeşiz gel gelme kinli
Yumuşağın sonunda sert var değil mi? 
Değil mi? Değil mi? Böyle değil mi? 
Mezhepsel kavgalar bundan değil mi?
Mahzuni Şerif'im bitsin ayrımlar
Savaşta, kavgada ölmesin canlar
Barış gelsin tüm birleşsin insanlar
Ayrımlar ırklar, sınırlar var değil mi
Değil mi? Değil mi? Böyle değil mi
Silahlar, bombalar bundan değil mi
<end>

<start>
Çeşit çeşit deli vardır dünyada
Ala deli, kızıl deli, mor deli
Deli ile sohbet etmek kolay mı
Aksi deli, sakar deli, tor deli
Bir deliye sen delisin denilmez
Zehirler yenilir, deli yenilmez
Elden ele konulup ta alınmaz
Uyuz deli, yalaz deli, kör deli
Mahzuni şaşmıştır deli elinden
Sakın gitmen delilerin yolundan
Deliler ayırır Hak'kı kulundan
Canan deli, Merdan deli, Pir deli
<end>

<start>
Kervan ile şu dağları
Aştık deneye deneye
Kim akıllı kim delidir
Şaştık deneye deneye
Kimi alim kimi softa
Şöyle bir toplandık safta
Kaplumbağaları çifte
Koştuk deneye deneye
Buharlandık bile bile
Gök yüzünden çıktık yola
Sel olduk dolduk bir göle
Taştık deneye deneye
Bakın hey erenler bakın
Ne işleri vardır Hak'kın
Kör gözünen ay'a yakın
Ulaştık deneye deneye
Deliler mum yakar buza
Yemek olsun diye
Biz kendi çukurumuza
Düştük deneye deneye
Mahzuni geçelim nerden
Belalar bitiyor yerden
Biz bizi sevenlerden
Kaçtık deneye deneye
<end>

<start>
Gittim Akarçay'ı seyran eyledim
Kuru topraklarına kurban olduğum
Tokat'ın yaylası Almus'un özü
Yeşil yaprağına kurban olduğum
Cennetten sızarak bir göl serilmiş
Etrafına bin güzellik verilmiş
Sanki Kul Himmet'im kalkmış dirilmiş
Ala şafağına kurban olduğum
Düğün olur pehlivanlar derilir
Elele güzeller halay kurulur
Yeşil düzlüğünde çapa vurulur
Bostanı bağına kurban olduğum
Der Mahzuni şerif tokat diyarı
Toprağı bal olmuş insanı arı
Bir daha göreydim akar çayları
Taşına dağına kurban olduğum
<end>

<start>
Kaybetti sürüyü dağda uyurken
Derde düştü bizim köyün çobanı
Bu dağlar ovalar bizimdir derken
Derde düştü bizim köyün çobanı
Koç geldi tosladı vurdu devirdi
Kurt daldı sürüye büktü kıvırdı
Beş parmakla keçesini çevirdi
Derde düştü bizim köyün çobanı
Çoban uyandi ki sürü dağılmış
Mor koyunlar gizli gizli sağılmış
Sürü'nün köpeği suda boğulmuş
Derde düştü bizim köyün çobanı
Niyeti yok dönüp köye gitmeye
Yüzü tutmaz dağda nara atmaya
Yemin ettim diyor davar gütmeye
Derde düştü bizim köyün çobanı
Mahzuni der yazık oldu sürüye
Bizim çoban dönmez oldu geriye
Olan oldu akşam geldi beriye
Hapı yuttu bizim köyün çobanı
<end>

<start>
Ne uzaktır su Maraş'a
Aman köyüm dertli köyüm
Yol bitmiyor koşa koşa
Aman köyüm yiğit köyüm
Ocakları tezek dolu
Gözlerime gider külü
Çamurdan çıkılmaz yolu
Eyvah köyüm yiğit köyüm
Avukat yer parasını
Muhtar eker merasını
Kimse sarmaz yarasını
Aman köyüm dertli köyüm
Savaş gelince köy köydür
Seçim gelince köy köydür
Ondan başka hiç bir şeydir
Aman köyüm yiğit köyüm
Aslan yoktur kürkü yoktur
Suyu yoktur parkı yoktur
Bir esirden farkı yoktur
Aman köyüm yiğit köyüm
İstanbul'un soşesi var
Gizli gizli köşesi var
Şehirlerin neşesi var
Eyvah köyüm canım köyüm
Üç candarma bir karakol
Yumurtası tavuğu bol
Ne okulu var ne düzgün yol
Eyvah köyüm yiğit köyüm
Hocaları takke bilir
Şam'ı mekke bilir
Doktor bilmez tekke bilir
Köyüm köyüm nazlı köyüm
Sırtına abalar giyer
Haklarını başkası yer
Tarhanaya şekerdir der
Köyüm köyüm yiğit köyüm
Mahzuni köye giderim
Kör oldu ağlar pederim
Elbet bir gün Allah kerim
Üzülme sen benim köyüm
Köyüm köyüm aslan köyüm
Üzülme sen yiğit köyüm
<end>

<start>
Ademden mi geldin Nuhtan mı kaldın
Kolum nerden aldın sen bu zinciri
Bende bir adamdım kahpe dünyada
Kolum nerden aldın sen bu zinciri
Kimler yazdı bu yazıyı yazanı
Gönül arzetmiyor böyle düzeni
Dövülür mü memleketin ozanı
Kolum nerden aldın sen bu zenciri
Körpe yaşta layık oldum ölüme
Gücüm yetmez zalim oğlu zalime
Uyansa Atatürk Ağlar halime
Kolum nerden aldın sen bu zinciri
Ben bir ceylan idim dostluk dağında
Ben bir sümbül idim bizlik bağında
Gavur'un Merihe gitme çağında
Kolum nerden aldın sen bu zinciri
Mahzuni Şerifim başım belada
Benim gözüm yoktur cennet-i alada
Bunun için m'öldük Çanakkale de
Kolum nerden aldın sen bu zinciri
<end>

<start>
İster sövün ister asın
Hak'ka şükür kızılbaşım
Sevmem ikilik dünyasın
Hak'ka şükür kızılbaşım
İkrar verdim dönmem geri
Bundandır adım serseri
İnsan olduğumdan beri
Hak'ka şükür kızılbaşım
Benden yakın Allah bana
Her sözü bismillah bana
Kem düşünmek günah bana
Hak'ka şükür kızılbaşım
Başta kızılbaş Ali'dir
Ali'nin yolu uludur
Biri de Bektaş Veli'dir
Hak'ka şükür kızılbaşım
Mahzuni aktim çağladım
Hak'ka vardım adım adım
Başıma kızıl bağladım
Hak'ka şükür kızılbaşım
<end>

<start>
Bize layik bize her türlü bela
Biz bize kıyana uyduk ondandır
Hırsızı koruduk azgını sevdik
Nerde yiğit varsa kıydık ondandır
Kırk yaşlımız bilmem dedi huylaştı
Bebekler huylandı kötü toylaştı
Yerdeki toprağı aldı paylaştı
Şükür dedik hatır saydık ondandır
Mahzuni Şerif'im paylaşmak güzel
Söylerim sözümü çalmam hiç gazel
Korku kalkar birleşirse bir çok el
Ayrı gayrı dedik baktık ondandır
<end>

<start>
Kirvem bu yıl bu dağlarda
Sensiz yazın tadı m'olur
Selamın niye kesildi
Bir selamın adı m'olur
Kirvem aman
Ne çabuk tükendi zaman
Aman aman ey
Can içinde can içinde
Can erir zaman içinde
Böyle kader olmaz olsun
Hüseyin'im kan içinde
Kirvem aman
Ne çabuk tükendi zaman
Aman aman ey
Varsam gitsem Erzincan'a
Hüseyin’im gelmiş m'ola
Der Mahzuni şu ovada
Böyle yiğit ölmüş m'ola
Kirvem aman
Ne çabuk tükendi zaman
Aman aman ey
<end>

<start>
Kırma hatırımı gül yüzlüm benim
Gül olsan da gün gelir ki solarsın
Kara toprak olur gider bedenin
Saçlarını yolum yolum yolarsın
Sen benim kaderim alınyazımsın
Hakkın huzurunda bana lazımsın
Sevda çöllerinde em'li kuzumsun
Ardımsıra dertli dertli melersin
Ben bir Mahzuni'yim yollu yolunca
İniler gezerim halli halince
Gurbet elde mezar olup kalınca
Seher yeli ile haber salarsın
<end>

<start>
Aziz dostum mektup ile
Arayıp da sorma beni
Artık böyle bile bile
Hatırımdan kırma beni
Dinlemem bin söz etsen de
Anlamam kaş göz etsen de
Kılıç vurup düz etsen de
Bir kefene sarma beni
Muhabbetin sana kalsın
Benim için kuru dalsın
Yüzlerine lanet olsun
Yeter artık yorma beni
Mahzuninin dertleri var
Umurumda değil yalvar
Dünyadan ahrete kadar
Sen sen ol da sorma beni
<end>

<start>
Kırklar girdi meydana
İllallahsın dediler
Ondan iki cihana
Ali Şah'tır dediler
Gitti Cebrail nere
Gül açtı sevenlere
Şu aleme Muhammed
Padişahtır dediler
Sanma ki gülü koydu
Birinden kırkı duydu
Sorupta Muhammedi
Peşinde Ali duydu
Kapıya bir can geldi
Mürşidiniz kim dedi
Kirvem boynunu eğdi
Bir birini gösterdi
Şu dediğin Pir Ahmet
Şah'lar sahi Muhammed
Birlikte bir bey oldu
Geldi Allah'ı Salman
Kör olmuş kul Mahzuni
Görmemiş erenleri
Kiblegah eylemişim
Serini verenleri
<end>

<start>
Kimbilir ne zaman kimbilir nerde
Dünya döne döne durur belki de
Mavi mavi güvendiğin denizler
Kesilir suları kurur belki de
Geçer gider her sarayın ricali
Çünkü ecel ona vermez mecali
İki gözden uzak bizim Haceli
Atar on ikiden vurur belki de
Dost Mahzuni kendi kendin oyalar
Anlaşamaz yağmur ile boyalar
Milyarca senedir yatan kayalar
Birgün kanatlanıp yürür belki de
<end>

<start>
Sen Açtın Yarayı Sen Saramazsın
Uzatma Elini Derman Olsa da
Bir Daha Sineme Ok Vuramazsın
Sultan Süleymandan Dostum Ferman Olsa da
Yıllardır İnandım Tatlı Diline
Yılanlar Sarılsın İnce Beline
Hiç Selamlar Koyma Sabah Yeline
Almam Selamını Ey Dost Bir An Olsa da
Çiçek Olsan Yaprağına Erişmem
Irmak Olsan Pınar Olup Karışmam
Yemin Ettim Senin İle Barışmam
Seksen Bayram Doksan Doksan Kurban Olsa da
Ben Bir Mahzuniyim Sen Bir Filansın
İsterim ki Yolun Sarpa Dolansın
Allah Bir Desen De Yine Yalansın
İnanmam Ki Küfrü Küfrü İman Olsa da
<end>

<start>
Dem dem dem dem Ali dem'i
Erenler sürüyor erkanı yolu
Ya hızır ya hızır ya hızır
Dem Ali dem dem
Hey erenler bir gül açmış Hicaz'dan
Yaprağı Muhammed Deha'sı Ali
Gönül demden gezer aşk ile nazdan
Menzili Muhammed Pervazı Ali
Ya hızır ya hızır ya hızır
Dem dem dem Ali dem
Tadına doymadım yeşil donunun
Vuran baglarının gonca gülünün
Erenler yolunda Allah çölünün
Mecnun'u Muhammed Leyla'sı Ali
Ya hızır ya hızır Leyla'sı Ali
Dem dem dem dem Ali dem dem
Çark eyle çark eyle
Semah erenlerindir
Dogru görenlerindir
Bu yola eğri girmez
Hak'ka girenlerindir
<end>

<start>
Elim kolum kelepçeli
Oy babo oy oy
Koltuk yumuşak aga deli
Vay babo vay vay
İnsan ol bilime eğil
İnsan gibi her şeyi bil
Rezil olan şehir değil
Köy babo köy köy
Cehalet aklım uçurdu
Beni yerlere geçirdi
Muhtar anamı kaçırdı
Duy babo duy duy
Bu yol böyle gide gide
Yerimiz yoktur dünyada
Kimi hoca kimi dede
Say babo say say
Yıkılacak yanlış giden
Bu işin nedeni neden
İnsanlığı insan eden
Huy babo huy huy
Gel Mahzuni çağlayalım
Yönü dosta bağlayalım
Dövdün bari ağlayayım
Oy babo oy oy
<end>

<start>
Türkümü yaktı yıktılar
Bizim elde birkaç zilli
Ne erkektir ne dişidir
Bizim elde birkaç zilli
Sırası gelir yorumcu
Kıvır kıvır kıvırımcı
Aklı sıra çok devrimci
Bizim elde birkaç zilli
Akartürk'tür Akarsu'dur
Akanların sonu budur
Akbayram mı bilmem nedir
Bizim elde birkaç zilli
Benim türküm haykırırlar
Banıgır bangır baykırırlar
Adım demez sakınırlar
Bizim elde birkaç zilli
Ardında boğası çoktur
Boğalardan karnı toktur
Mahzuni den haber yoktur
Bizim elde birkaç zilli
<end>

<start>
Bir elinde kadeh var nerden gelirsin canım
İçip de ağlamayı derman bilirsin canım
Dünya fani bahçedir bir gün ölürsün canım
Adam olamadın gitti zevzek
Beni bilemedin gitti zevzek
Yürü be yürü be yürü be yürü be insan değilsin
Kendini bilmeyen canım eli ne bilsin
Halkı halkı halkı halkı Hakkı ne bilsin
Hele bak şu aynaya yüzün yüze benzer mi
Ta sabahtan uyumuş gözün göze benzer mi
Vay o boyun devrilsin özün bize benzer mi
Adam olamadın gitti zevzek
Beni bilemedin gitti zevzek
Yürü be yürü be yürü be yürü be insan değilsin
Kendini bilmeyen canım eli ne bilsin
Halkı halkı halkı halkı Hakkı ne bilsin
Mahzuni bu hal ile nereye vardın canım
Sen bu ele gelmeden nerde yatardın canım
Belinde barabellon kimi kurtardın canım
Adam olamadın gitti zevzek
Beni bilemedin gitti zevzek
Yürü be yürü be yürü be yürü be insan değilsin
Kendini bilmeyen canım eli ne bilsin
Halkı halkı halkı halkı Hakkı ne bilsin
<end>

<start>
Gittim mahkemeye arzuhal için
Bey dedi boynunu büktü yürüdü
Bir küfür yedi ki oldu o biçim
Şey dedi boynunu büktü yürüdü
Çekti topukları kahveye vardı
Çürük tabakadan bir tütün sardı
Niceden sonraya garson çağırdı
Çay dedi boynunu büktü yürüdü
Babası yaslandı durdu duvara
Çoban gidiyordu ulu davara
Şöyle döndü baktı apartmanlara
Vay dedi boynunu büktü yürüdü
Gidemedi kaldı kendi yolunda
Kimse yoktu baktı kendi halına
Velhasıl birkaç beyin dölüne
Bey dedi boynunu büktü yürüdü
Mahzuni gerçegi bulmalı insan
Savaşlar olmasın dökülmesin kan
Eğitim kültürle uyansın her can
Aydınlık başını dikti yürüdü
<end>

<start>
Yine bahar geldi yaradan
Bilmem niye yaprak açmaz güller oy
Karlı daglar kalkmadıkça aradan
Korkarım ki dosta ermez yollar oy
Ne dağı var ne ormanı çınarı
Ne bağı var ne bostanı pınarı
Kimse bilmez gizli gizli yananı
Ah derdini dökemeyen kullar oy
Kimi murat almış gezer salınır
Kimi yaralanmış bağrı delinir
Bir gün dünyadan adım silinir
Hani bizim Mahzuni' miz derler oy
<end>

<start>
Doğudan batıya bir ses yükselir
Yiğitler yiğitler bizim yiğitler
Gavur dağlarından Dadallar gelir
Yiğitler yiğitler bizim yiğitler
Yiğitler yiğitler bizim yiğitler
O'nu bilir Binboğalar ceritler
Alnı çizgi çizgi zafer oyuklu
Anası ağlamış öfke yayıklı
Elinde dirgeni kara bıyıklı
Yiğitler yiğitler bizim yiğitler
Bizim yiğitleri bilmiyor itoğlu itler
O'nu bilmeyen şu uğursuz bit'ler
Yiğitler yiğitler bizim yiğitler
Karşıdan geliyor elinde dirgen
Sırtı yırtık omuzunda yorgan
Yaktı anamızı zalim kemirgen
Yiğitler yiğitler bizim yiğitler
Yiğitler yiğitler bizim yiğitler
O'nu bilir Binboğalar ceritler
Mahzuni Şerif'im yiğit yavrusu
Anadolu'sundan yoktur kaygısı
Sizin değil beyler işin doğrusu
Yiğitler yiğitler bizim yiğitler
O'nu bilmeyen şu ugursuz bit'ler
Yiğitler yiğitler bizim yiğitler
<end>

<start>
Her yanı barut kokuyor
Yazık oldu dünyamıza
Suları zehir akıyor
Yazık oldu dünyamıza
Yazık yazık yazık dünyaya
Şu dağları erittiler
Denizleri çürüttüler
Tüm yeşili kuruttular
Yazık oldu dünyamıza
Yazık yazık yazık dünyaya
Mahzuni söyle sözünden
Sınırsız dünya özünden
Ayrı ayrı ırk yüzünden
Yazık oldu dünyamıza
Yazık yazık yazık dünyaya
<end>

<start>
Bahar gelir lale sümbül açınca
Boz bulanır eğri söker yaylalar
Bizim eller Binboğa'ya göçünce
Bostan bellerine çöker yaylalar
Bocer'in düzlüğü İncin ovası
Hani Berçenek'in yiğit babası
Başı melül melül tuzlu kayası
Yiğidin kahrını çeker yaylalar
Bizim yaylaların karı tükenmez
Aş'retin aş'rete şeri tükenmez
Koca Elbistan'ın eri tükenmez
Haziranda çelik büker yaylalar
Mahzuni Şerifim hey gibi lalem
Mevlam nasip eyle yaylada ölem
Cerit Dağlarından Maraş'a selam
Mahzuni gözyaşın döker yaylalar
<end>

<start>
Dön dön ne gezersin
Bu dağlarda deli memo
Yorulmuş kuşa benzersin
Kanadı yaralı memo
Bu düzen böyle kurulmuş
Bu yola giden yorulmuş
Doğduğu yere kırılmış
Bilmem ki nereli Memo
Saçları hareli Memo
Uydu uydu kime uydu
Havadan bir ses mi duydu
Daha dün bizim köylüydü
Şimdi de Koreli Memo
Bu düzen böyle kurulmuş
Bu yola giden yorulmuş
Duydu göğsünden vurulmuş
Ah nasıl yaralı Memo
Vah bahtı karalı memo
Der Mahzuni vara vara
Vardık gördük dalavara
Bey saraya sen davara
Kırmızı bereli Memo
Saçları hareli Memo
Gönlünden yaralı Memo
Dertleri sıralı Memo
Kaderi karalı Memo
Bu düzen böyle kurulmuş
Bu yola giden yorulmuş
Parmak izleri sorulmuş
Günahi sıralı Memo
Kaderi karalı Memo
<end>

<start>
Sen bu bahçelerden çok gelip geçtin
Dostlar seni unutur mu Veysel'im
Arılarla çiçeklerde inleştin
Dostlar seni unutur mu Veysel'im
Ne haktan incindin ne de incittin
Taş ile geleni gül ile ittin
Koyunu kurdunan güderek gittin
Dostlar seni unutur mu Veysel'im
Hak nurunu insanlarda aradın
Sabrı tarif ettin derde yaradın
Gönüllerde kaldın gözden ıradın
Dostlar seni unutur mu Veysel'im
Dopdoluydun gezdim dedin beyhuda
Bin göz vermiş sana Cenabi Hüda
Sen dostları unutmadın dünyada
Dostlar seni unutur mu Veysel'im
Kuru laf etmedin Mahzuni gibi
Gözünde berraktı deryanın dibi
Mustafa Kemal'in gerçek talibi
Dostlar seni unutur mu Veysel'im
<end>

<start>
Veysel babam uyan bak şu halıma
Giydirdigin hırka çabuk delindi
Senden bir emanet almıştım ama
Kara yüzlü hırsız giydi çalındı
Söndü gözlerimden eski ışıklar
Sırtımda bebeğim yedi beşikler
Birbirine düşer oldu aşıklar
Sazlar teller bölük bölük bölündü
Emek verip diktirdiğim bağlara
Daha koruk iken düştü bir sara
Altun aramaya çıktım dağlara
Salladım küreği tüfek bulundu
Neyleyim gidermiş huylu huyunca
Uzansam toprağa boylu boyunca
Meyhanede imam gördüm deyince
Mahzuni Şerif'im kafir bilindi
<end>

<start>
Çok şükür ki bir insanım
Mezhep gibi pirim yoktur
Dört kitaba saygılıyım
Birinden haberim yoktur
Veli hoca Veli hoca
Benim hakka bağlı özüm
Kıblem dört taraftır gözüm
Hoca kılmasın namazım
Ahirette yerim yoktur
Veli hoca Veli hoca
Can bir güvercindir gelir
Gider geldiğini bulur
Beni veren geri alır
Benim bunda karım yoktur
Veli hoca Veli hoca
Mahzuni şerif kör idi
Adı yolcuydu yürüdü
Zaten kemiğim çürüdü
Yüzülecek derim yoktur
Veli hoca Veli hoca
<end>

<start>
Vay göresim geldi Berçenek seni
Dumanlı dumanlı oy bizim eller
Aktı gözüm yaşı oldu bir çanak
Dumanlı dumanlı oy bizim eller
(Otursam ağlasam delidir derler)
Bizim elin yiğitleri bol olur
Çalar davulları dizgin dol'olur
Ölüm bizim için tozlu yol olur
Dumanlı dumanlı oy bizim eller
(Otursam ağlasam delidir derler)
Mahzuni Şerif'im oy beni beni
Hanı ya ikrarsız ikrarın hani
Oy göresim geldi suna boylum seni
Dumanlı dumanlı oy bizim eller
(Otursam ağlasam delidir derler)
<end>

<start>
Avcı vurdu sanma onu
Diri daha diri daha (Vallahi billahi) 
Dert başımda grup grup
Biri daha biri daha
Yaram çoktur ellemeyesin
Tabipleri yollamayasın
Sen bizi kör bellemeyesin (Hey dost hey can) 
Beri bak ha beri bak ha (Vallahi billahi)
Sürdü köyün merasını
Kurmak için binasını
Yola gömdü anasını (Hey can hey can) 
Kerim Ağa Kerim Ağa (Vallahi billahi)
Mahzuni döker yaşını
Bilir yaren yoldaşını
Birgün kırarlar başını (Hey can hey can) 
Yarı şaka yarı maka
<end>

<start>
Gene bugün başım duman
Kara düzen vermez aman
El mi yaman bey mi yaman
Vah bu halim ne olacak
Dert başımda kucak kucak
Bu devran kime kalacak
Doğru söze gel de kandır
Gönlüm yara beynim sancır
Elim zincir dilim zincir
Vah bu halim ne olacak
Dert başımda kucak kucak
Bu dünya kime kalacak
Şu bizim dağlar ovalar
Başı karlı Binboğa'lar
Felek peşimden kovalar
Vay bu halim ne olacak
Dert başımda kucak kucak
Bu dünya kime kalacak
Mahzuni'yim başım darda
İnilerim orda burda
Ata binen Üsküdar'da
Vay bu halim ne olacak
Dert başımda kucak kucak
Bu dünya kime kalacak
<end>

<start>
Bir uykudan böyle bir ses
Duy uyan etme uyan
Uyku bir can olsa bile
Kıy uyan gardaş uyan
Uyku tembel niyetidir
Aç gözünü hayat nedir
Gittiğin yol çok kötüdür
Cay uyan halkım uyan
Ates düşmüş döşeğine
Sen gene uyursun gene
Elini vicdan üstüne
Koy uyan nolur uyan
Kazanmadan yemek ayıp
İnsan hakkı olur kayıp
Tek benim sırtımdan soyup
Doy uyan yapma uyan
Uyuyanın kazancı olmaz
İnsana bir vefa vermez
Bir daha Mahzuni gelmez
Say uyan dostum uyan
Yeter artık uyuduğun
Sen de ögren sen de uyan
<end>

<start>
Bu uykudan böyle bir ses
Duy uyan etme uyan
Uyku bir can olsa bile
Kıy uyan gardaş uyan
Uyku tembel niyetidir
Aç gözünü hayat nedir
Gittiğin yol çok kötüdür
Çay uyan halkım uyan
Ateş düşmüş döşeğine
Sen gene uyursun gene
Elini vicdan üstüne
Koy uyan nolur uyan
Kazanmadan yemek ayıp
İnsan hakkı olur kayıp
Tek benim sırtımdan soyup
Doy uyan yapma uyan
Uyuyanın kazancı olmaz
İnsana bir vefa gelmez
Bir daha Mahzuni gelmez
Say uyan dostum uyan
<end>

<start>
Dört yol oldu bizim köye
Geldi de unuttu bizi
Yarim yanloş bir de selam
Verdi de unuttu bizi
Unuttu bizi unuttu bizi
Yalan dolan bu aralar
Neylesin ki fukaralar
Utanmaz yüzü karalar
Unuttu bizi unuttu bizi
Çok düşündük ince ince
Yürüdük onlar önünce
Zalım koltuğu görünce
Unuttu bizi unuttu bizi
Mahzuni zamanı gözler
Yaralarım derin sızlar
Velhasılı vefasızlar vefasızlar
Unuttu bizi unuttu bizi
<end>

<start>
Ben gelirken beyaz karlar yağmıştı
Düz ovayı kara duman boğmuştu
Rahat olanlara güneş doğmuştu
Hasret ile iki gözü dolan var
Çok azaldı kızılırmak ceyhanlar
Kokmaz oldu lale sümbül reyhanlar
Birbirini sevmez oldu insanlar
Ne yazık ki öldüren var ölen var
Mahzuni'yim alın teri yemedim
Ömrümde haksıza haklı demedim
Benim türkiyelim benim memedim
Türkiye'den dolu dolu selam var
<end>

<start>
Bana Tavşan Eti Yer Misin Derler
Çok Yalanlar Yedim Tavşan Nedir Ki
Karanlık Sofrada Kara Mecliste
Kör Yılanlar Yedim Tavşan Nedir Ki
Hayli Geçtim Felek Denemesinden
Her Çoban Bilinmez Kaval Sesinden
Koyun Kılığında, Pis Memesinden
Süt Salanlar Yedim Tavşan Nedir Ki
Hayvanın Hayvandan Asili Vr Mı
Hayvan Hayvan Doğar Başka Doğarmı
Tavşan Cennetlikte Domuz Gavur Mu
Nice Canlar Yedim Tavşan Nedir Ki
Mahzuni İnsana Doğrusu Gerek
Yapabilir Misin Toprağı Çörek
Dinli-Dinsiz, Gavur-Müslüm Diyerek
Çok Canlar Yedim Tavşan Nedir Ki
<end>

<start>
Carl Von Ossitzky'nin anısına.
Teslim olmayan o,
öldürüldü.
Öldürülen o,
teslim olmadı.
Uyarıcının ağzı
toprakla kapandı.
İşte başlıyor
kanlı macera.
Barışseverin mezarı üstünde
taburlar tepinmede.
Savaş boşuna mıydı yani?
Bir başına savaşmayansa öldürülen
daha kazanmamış demektir düşman.
Çeviri: A. KADİR - Gülen AKTAŞ
<end>

<start>
(Patates kıtlığı sırasında)
Bir düş gördüm: 
opera binası karşısında Badanacı* 
tam patlatacakken o büyük söylevini, 
birden bir patates belirdi, kocaman, 
orta boy bir tepedn iri, 
ve bekleşen kalabalığın karşısına çıkıp 
başladı o da söylev vermeye. 
Ben, dedi alçak sesle, 
sizi uyarmaya geldim. 
Biliyorum, patatesten başka bir şey değilim, 
küçümen, önemsiz bir kişi, 
pek öyle yüzüne bakılmaz cinsinden, 
tarih kitapları anmaz adımı, 
tepedekilere hele hiçbir etkim yok. 
Büyük şeyler olunca söz konusu, 
yani şan, şeref, namus falan filan, 
gerekir benim kenarda kalmam. 
Çünkü asalete hiç uygun düşmezmiş 
beni şan ve şerefle bir tutmak. 
Ama gene de yaptım ben bana düşeni. 
Yardım ettim insanların bu gözyaşı vadisinde 
yaşamlarını sürdürmelerine. 
Şimdi, benimle şuradaki adam arasında 
bir seçim yapma vakti geldi. 
Haydi, ya o ya ben! 
Onu seçerseniz yitirirsiniz beni. 
Ama ille de ben gereksem size, 
onu burdan siktir etmelisiniz. 
Onun için, bana kalırsa, 
daha fazla vakit kaybetmeyin dinleyerek onu, 
çünküz az sonra yakapaça o atacak beni burdan. 
Ona karşı ayaklanırsanız öleceğinizi söylese bile 
unutmayın şunu sakın: 
bensiz de ölürsünüz çocuklarınızla birlikte
İşte patates böyle konuştu 
Ve badanacı böğürürken operada, 
ve hoparlörler ilettikçe bu böğürtüleri halka, 
o yavaş yavaş, 
sanki ne dediğini göstermek istermiş gibi, 
tüm halkın görebileceği tuhaf bir gösteriye başladı, 
Badanacının ağzından çıkan her sözcükle 
içine çekile çekile, 
küçücük oldu, 
biçimsiz, bumburuşuk.
Çeviri: A. KADİR - Gülen AKTAŞ
<end>

<start>
Akıllı olsun derler analar babalar
Oğulları olduğunda.
Ben ise aklımla
İçine ettim tüm yaşantımın.
Şimdi yalnızca
Bilgisiz ve düşüncesiz biri
Olmasını diliyorum oğlumun.
O zaman rahat bir yaşam sürer işte
Bakan olarak kabinede.
<end>

<start>
Gotama Buda, 
bağlandığımız hırs çarkını verdi 
ve şunu öğütledi: 
Bırakın bir yana tüm hırslarınızı 
ve girin Nirvana dediğim hiçliğe 
tüm isteklerden arınarak.
Sonra bir gün öğrenciler ona sordu: 
Neye benzer bu hiçlik üstat? 
Öğütlediğin gibi, bütün hırslarımızı 
hepimiz bir bir atabiliriz bir yana, 
ama söyle bize, 
bu içine girdiğimiz hiçlik 
tüm yaradılışla bütünleşmek gibi bir şey mi acaba? 
Yatarken suyun içinde, bedeniniz ağırlıksız, öğle vakti, 
tembel tembel yatarsınız suda, hiçbir şey düşünmeden hani, 
ya da uyuklar gibisiniz, düzelttiğinizin pek farkında 
                                                       olamadan battaniyeyi, 
kendinizden geçerken hızla- 
hiçlik bu tür mutlu bir şey mi acaba, 
tatlı bir hiçlik mi yani, 
yoksa duygusuz, soğuk, boş bir hiçlik mi bu hiçliğin senin?
Uzun süre sessiz kaldı Buda, 
sonra, umursuz, dedi ki: 
Yanıtı yok sorunuzun. 
Ama onlar gittikten sonra, akşamüstü, 
meyvaları ekmek olan ağacın altında oturuyordu Buda hala, 
ve öbürlerine, soru sormayanlara, anlatıyordu şu öyküyü: 
Geçenlerde bir ev gördüm. Yanıyordu. 
Alevler çatısını yalıyordu evin. 
Yanına vardım, baktım içinde hala insanlar var.
Açtım kapıyı, seslendim onlara, 
dedim, yanıyor çatı, ve buyurdum, 
haydi, çıkın dışarı çabuk. 
Ama insanlar hiç oralı değil gibiydiler.
İçlerinden biri, sıcaklık kaşlarını kavurdu kavuracak, 
dışarısının nasıl olduğunu sordu bana, 
dışarda yağmur yağıyor muydu, yağmuyor muydu, 
rüzgar esiyor muydu, esmiyor muydu, 
dışarda bir başka ev var mıydı başlarını sokacak, 
ve buna benzer
daha bir sürü soru. 
Bir şey demeden ayrıldım ordan. 
Bu evdeki insanlar, dedim, kendi kendime, 
soru sormaktan vazgeçmeden önce yanıp ölmeyi
                                                                   hak etmişler.
Doğrusu, dostlarım, bir insan, 
bastığı yerin ne denli kızdığının farkında değilse 
ve orada durmaktansa, neresi olursa olsun 
başka bir yere gitmek zorunluluğunu duymuyorsa 
söyleyecek hiçbir sözüm yok o insana. 
İşte, Gotama Buda buraya kadar.
Ama bizler de, artık bundan böyle, 
boyun eğme zaatıyla değil de 
boyun eğmeme zaatıyla ilgilenen bizler de, 
somut öneriler öne sürerek 
etten kemikten işkencecileri alaşağı etsinler diye 
insanlara ders veren bizler de, 
inanıyoruz ki 
yaklaşan bombardıman filoları karşısında parababalarının, 
yok şu sorunu nasıl çözeceğimizi, 
yok şu konuda ne önerdiğimizi, 
ve devrimden sonra, 
biriktirdikleri paraların ve bayramlıklarının ne olacağını 
durup durup soranlara 
fazla bir sözümüz yok söyleyecek.
Çeviri: A. KADİR - Gülen AKTAŞ
<end>

<start>
Büyük eşkiyalar geldiğinde
o saat açtım kapıyı
ve beni çağırdıklarını duydum
ve çıktım dışarı.
Daha ağızlarını bile açmadan
ben anahtarları getirdim,
ve böylece hiçbir suç işlenmedi,
bir şeyler bulunmuştu sadece.
Çeviri: A. KADİR - Gülen AKTAŞ
<end>

<start>
Avludaki erik ağacı bir küçük bir küçük,
benzemiyor doğru dürüst bir ağaca bile.
Ama gene de parmaklıkla çevrili dört yanı,
korunsun diye güvenlik içinde.
büyüyemiyor, zavallıcık,
büyümeyi isterdi tabii.
Çok az görüyor güneşi,
yapacak bir şey yok artık.
Erik ağacı erik vermiyor hiç.
Gel de erik ağacı olduğuna inan.
Ama gene de bir erik ağacı o,
belli yapraklarından.
Çeviri: A. KADİR - Gülen AKTAŞ
<end>

<start>
1.
Agrigentum'lu Empedokles,
ihtiyarlık hastalıkları yanı sıra 
yurttaşlarının saygısını kazanınca 
ölmeye karar verdi. 
Ama birkaç kişiyi sevdiği için 
ve o birkaç kişi de onu sevdiği için 
onların gözü önünde yok olmaktansa 
hiç olmayı yeğledi.
Bir geziye davet etti onları, ama hepsini değil,
bir ikisini çağırmadı ki, böylelikle 
seçimine ve bu gezi işinin tümüne 
biraz da rastlantı karışsın. 
Tırmandılar Etna dağına. 
Bu işin zorluğu
sesleri kıstı. 
Bilgece sözler aramadı hiç kimse.
Tepeye varınca, kendilerine gelmek için derin
                                                               bir soluk aldılar 
ve amaçlarına varmanın mutluluğu içinde 
manzaraya daldılar.
Hocaları usulca ayrıldı onlardan. 
Onlar yeniden konuşmaya başladıklarında 
hiçbir şeyin farkında değildiler. 
Ama az sonra,
yer yer bilgece bir sözcük eksik olunca,
başladılar çevrelerinde onu aramaya. 
Oysa o, pek de acele etmeden 
çoktan dolanmıştı tepeyi. 
Bir keresinde durup,
ne kadar uzakta olduğunu anlamak için 
kulak kabarttı kanuşmalara. 
Artık pek seçilmiyordu sözcükler:Ölüm başlamıştı.
Dururken kraterin ağzında 
arkası dönük,
uzakta, bu konuşmalarla ilgili hiçbir şey bilmek istemeden,
hafifçe eğildi yaşlı adam, 
dikkatle çıkardı pabucunu ayağından 
ve gülümseyerek az öteye fırlattı, 
öyle bir yere ki,
çabuk bulunmasındı, ama zamanında da bulunsundu,
yani çürümeden.
İşte ondan sonra girdi kratere.
Dostları onu arayıp da onsuz geri döndüklerinden
sonraki haftalar ve aylarda yavaş yavaş
ölümü başladı, tam istediği gibi. 
Bazıları artık umutlarını kesmişlerken hayatından 
bazıları hala bekliyorlardı onu. 
Bazıları onu bekleyip tutuyorlardı sorularını, 
bazılarıysa kendileri arıyorlardı çözümü. 
Hiç değişmeden usul usul gökte uzaklaşan, 
yalnız siz bakmazken uzaklaşan küçülen ve incelen, 
onları yeniden aradığınızda çok uzaklaşmış olan 
ya da belki de öbürlerine karışan bulutlar gibi usul usul 
öylece uzaklaştı onların alışkanlıklarından.
bir söylenti çıktı sonra:
Ölmüş olamazdı, ölümsüzdü çünkü. 
Hiç kimsenin aklı ermedi bu işe. 
İnsanlar için olayların gidişini değiştiren 
gözle görülür şeylerin ötesinde bir şeyin 
                                                   olabileceği düşünüldü. 
Bu tür boş laflar çıktı. 
İşte tam o sıra pabuç bulundu,
elle tutulur, gözle görülür, yıpranmış, deriden pabuç!
Gözle görmedikleri olaylar karşısında 
o saat boş bir inanca kapılanlar için
geride bırakılan pabuç. 
Böylece yeniden doğallaştı 
ömrünün sonu Empodokles'in: 
Herkes gibi ölmüştü o da.
2.
Başkaları gene başka türlü anlatıyor bu olayı:
Gerçekten bu Empedokles,
kendisine tanrısal bir saygı duyulmasını 
istemişti güvence altına almak. 
Ve gizlice ortadan kaybolup, 
sinsice Etna'nın içine atlayarak 
kendisinin insan maddesinden yapılmadığını göstermek 
                                                                    istemişti 
ve ölüm yasalarına uymadığını, 
ve bir sfsane yaratmak böylece. 
Ama burada pabucu insanların eline geçerek 
bir kazık atmıştı ona. 
(Üstelik bazıları da şöyle diyor: 
Krater sinirlenmiş bu olaya 
ve kusup atmış pabucunu bu herifin.)
Ama biz şuna inanmak isterdik daha çok: 
Eğer Empedokles çıkarmadıysa pabucunu gerçekten, 
bizim aptallığımızı büsbütün unutmuştu demek,
karanlığı nasıl daha karanlık yapma telaşı içinde 
                                                                  olduğumuzu 
ve yeterli bir neden aramaktansa saçma olana ananmayı 
nasıl yeğlediğimizi düşünmemişti. 
Ne olursa olsun, dağ, böyle bir dikkatsizliğe sinirlenmemişti 
                                                                       kuşkusuz,
ve adamın, kendisine tanrısal bir saygınlık duymamız için 
bizi kandırmak istediğine inanıp öfkelenmemişti 
(çünkü dağ hiçbir şeye inanmaz ve ilgilenmez bizimle) . 
Ama belki de, her zamanki gibi ateş püskürtürken pabucu
                                                                             fırlatmıştır da, 
bizim bilgin efendiler, işin içinde bir anlaşılmazlık kokusu 
                                                   bulmaya uğraşırlarken 
o ünlü fizikötesi inançlarını geliştirmek için uğraşırlarken yani, 
birdenbire apışıp kalmışlardır 
hocalarının pabucuna sürdüklerinde ellerini, 
o gözle görülür, elle tutulur, yıpranmış, deriden pabuca.
Çeviri: A. KADİR - Gülen AKTAŞ
<end>

<start>
Ormanlar daha gür olacak, daha gür.
Tarlalar daha çok şey verecek, daha çok şey.
Şehirler daha canlı olacak, daha canlı.
İnsan ömrü daha uzun olacak, daha uzun.
Çeviri: A. KADİR
<end>

<start>
İlk savaş değil. Ondan önce
Başka savaşlar da oldu.
En sonuncusu bittiğinde
Kazananlarla yenilenler vardı.
Yenilen yanda yoksul halk
Açlıktan kırıldı. Kazanan yanda
Açlıktan kırıldı yine yoksul halk.
Çeviren: Hasan KURUYAZICI
<end>

<start>
1. 
Entarisi pazen, atkısı sarı, 
gözleri göller gibi kara, 
ne parası pulu var, ne yapacak işi, 
ama öyle uzun ki siyah saçları, 
değer uçları kirli topuklara.
İşte Hanna Cash, yavrum, 
                  Ayartıp soyardı beyleri. 
                  Geldi esen rüzgarla bozkırdan, 
                  gitti gene esen rüzgarla. 
2. 
Ne iskarpini vardı, ne gömleği. 
Bilmezdi dua etmesini bile. 
Gelmişti koca kente bir  kedi gibi. 
Odunlarla leşler arasında 
bozbulanık kanal boyu 
minicik bir kül kedisi 
dolaşır durur ya hani.
Nasıl yıkardı bardakları durmadan, görseniz,
                Yıkayamazdı kendini bu yüzden. 
                Öyleyken Hanna Cash, yavrum, 
                gene de sayılırdı tertemiz.
3. 
Düştü bir gece bir gemici barına, 
derin ve karaydı gözleri göller gibi. 
Serseri Kent'e rastladı orada, 
saçları vardı:Kent'in kapkara, 
barda bıçak oyuncusuydu. 
Aldı Hanna'yı yanında götürdü.
Kırparken gözlerini o Kent serserisi, 
                 o yontulmuş, o allahın belası, 
                 Hanna Cash duyuyordu, yavrum, 
                 bakışlarıyla soyduğunu kendisini.
4. 
Yürüdüler hayat yolunda el ele, 
öğrendiler hanyayı konyayı. 
Ne ev bark, ne kap kacak, 
ne de ad, çocuklarına bırakacak.
Kar yağdı, yağmur yağdı. 
                   Boğuldu sulara orman. 
                   Ama Hanna Cash, yavrum, 
                   ayrılmadı erkeğinden.
5. 
Polis dedi: Bu adam yankesici. 
Sütçü dedi: Hem de topal. 
Hanna dedi: Bundan ne çıkar? 
Erkeğim benim o. 
Benim canım onu çeker. 

                  Orda burda gezer dururdu erkeği. 
                  Sonra gelir çekerdi Hanna'ya sopayı. 
                  Ama Hanna boşverirdi bunlara. 
                  Seviyordu ya kocasını canı gibi.
6. 
Damları yoktu başlarını sokacak. 
Herkes onlara düşmandı sanki, 
Gene de yuvarlanıp gittiler iyi kötü. 
Şehirlerden ormanlara yıllar boyu, 
ormanlardan kırlara gittiler.
Yürüdüler, ne kar dediler ne tipi, 
                 kesilinceye dek solukları. 
                 Hanna Cash, yavrum, 
                 izledi sevgili erkeğini.
7. 
Üstleri başları dökülürdü. 
Ve yoktu gezmeleri tozmaları Pazar günleri. 
Bir pastaneye giremediler üçü bir arada. 
Ne yiyecek poğaçaları vardı, 
Ne de armonikaları.
Benzerdi günler birbirine. 
                Hiç güneş yoktu havada. 
                Ama parlardı güneşler durmadan 
                Hanna Cash'ın yüzünde.
Erkeği balık çalar, o tuz çalar, 
n'eylersin, "yaşamak çok zor". 
Hanna bakar balıkları pişirirken: 
Çocuklar oturmuşlar kocasının dizlerine, 
Okurlar dua kitabını ezberden.
Dere tepe elli yıl bu, 
               uyudular hepsi bir yatakta. 
               İşte Hanna Cash'ın hikayesi, yavrum. 
               Tanrı elbet bir gün görür onu.
Çeviri: A. KADİR - Asım BEZİRCİ
<end>

<start>
Hoş gördün, baba, askere gitmemi, anne, beni saklamadın,
kötü öğütler verdin bana, ağabey,
ablacığım, uyarmadın beni!
Çeviri: A. KADİR - Asım BEZİRCİ
<end>

<start>
Ekmeğimi kazanayım derim
ben her sabah,
kalkar yalan satılan pazara giderim,
girerim satıcılar yanında sıraya.
Yüreğim kabarır umutla 
benim her sabah.
Çeviri: A. KADİR
<end>

<start>
1.
Yedi kent yatar Troya'nın altında.
Kazıp çıkartmışlar hepsini yeniden.
Londra'nın altında da yedi kent yatar mı?
En dipten çıkanları burada mı satarlar acaba?
Fosforlu balıkların durduğu şu tezgahın orda,
çorapların arasında işte bir de şapka.
Yedi şiline alamazsınız yenisini, saçma,
buysa yalnız iki şilin, hem kötü değil o kadar,
                                                                        tek bir deliği var.
2.
Korkunç tanrı oturmuştu kalkmamacasına,
                                                            tabanları dışarı dönük,
sonra bir gün kırıldı burnu, düştü ayak parmaklarından biri
                                                             ve gözdağı veren kolu,
ama bronz bedeni ağırdı çok, yalnız el yürütülmüştü
ve geçerek bir sürü canlı ellerden düşmüştü
                                                                 Kaledonya pazarına.
3.
"Köprü yoktur Doğu ile Batı arasında"
diye haykırdı ücretli ozanları.
Gözlerimle gördüm ben ama
o büyük Okyanusun sırtındaki kocaman köprüleri.
Ve doğuya taşınan koskoca silahları gördüm
ve onları şarkılarla el üstünde tutan halkı.
Bu ara, içinden kan damlayan çay geliyordu,
savaş yaralıları ve altın geliyordu, Doğu'dan Batı'ya.
Ve Winsdor dulu, karalar içinde,
parayı alır, sokar çorabına,
pohpohlamadan sırıtır,
gönderir onu Kaledonya pazarına.
Nerde hani o eski çeviklik,
bir sabah gelirler topallaya topallaya,
ve bir tahta bacak satın alırlar, elden düşme,
uysun diye tahta kafalarına.
Çeviri: A. KADİR - Gülen AKTAŞ
* Londra'nın ünlü bit pazarı. Bu şiir, Brecht'in bitmemiş şiirlerindendir.
<end>

<start>
Demeyecekler: Ceviz ağacı rüzgarda sallandığı sıralar. 
Ama diyecekler: Badanacı işçileri ezdiği sıralar.
Demeyecekler: Çocuk yassı taşı ırmakta kaydırdığı sıralar.
Ama diyecekler: Büyük savaşlar hazırlandığı sıralar.
Demeyecekler: Kadının odaya girdiği sıralar.
Ama diyecekler: Bütün güçlerin işçilere karşı
                                                             birleştiği sıralar.
Demeyecekler: Karanlıktı o sıralar.
Ama diyecekler:
Neden şairleri sessizdiler?
Çeviri: A. KADİR - Gülen AKTAŞ
<end>

<start>
Meyva vermeyen meyva ağacına
kısır derler.
Toprağı kim inceler?
Çürümüştü derler
kırılan dala.
Üzerinde hiç
kar yok muydu ama?
Çeviri: A. KADİR - Gülen AKTAŞ
<end>

<start>
Bir sorunun yanıtını bulduğumuzu 
sandıysak ne zaman, 
içimizden biri çözüverdi 
duvardaki eski 
Çin perdesinin ipini, 
ve açılan perde gösterdi bize 
bir sıra üzerinde oturmuş olan 
kuşkucu adamı.
Ben, dedi bize o,
kuşkucuyum. 
Kuşku duyarım
iyi yapıp yapmadığımızdan 
günlerinizi yutan işi.
Söyledikleriniz daha kötü söylenseydi
değerli olup olmayacağından. 
Kuşku duyarım
kendinizi söylediğinizin doğruluğuna bırakıp
iyi söyleyip söylemediğinizden. 
Çok anlamlı olmasından kuşku duyarım;
her yanlış anlamadan siz sorumlusunuz çünkü. 
Ama tek anlamlı da olabilir
ve nesnelerin çelişkisini örtebilir;
gereğinden fazla tek anlamlı mı yoksa?
Öyleyse, yararsızdır söylediğiniz şey. 
Yaşam yok demektir söylediğinizin içinde.
Olayların akışı içinde misiniz gerçekten?
Gelişen her şeye eyvallah mı diyorsunuz?
Siz gelişiyor musunuz? Kimsiniz siz? 
Kimdir konuştuğunuz?
Söylediklerinizden yararlanan kim?
Ha, bir de şu var: 
Ayıltıcı mı? Okunabilir mi sabahları?
Bir bağlantısı var mı varolanla?
Cümlecikler kullanıldı mı, sizden önce söylenen? 
Ya da çürütüldü mü en azından? 
Her şey doğrulanabilir mi?
Deneyimle mi? Hangi deneyimle?
Ama hepsinden önemlisi,
her zaman, her şeyden önemlisi şu: 
O nasıl davranır?
İşte hepsinden önemlisi.
Düşünerek, merakla izledik
perdenin üstündeki kuşkucu mavi adamı,
sonra birbirimize baktık ve
hadi, dedik, sil baştan.
Çeviri: A. KADİR - Gülen AKTAŞ
<end>

<start>
Küçük oğlum soruyor bana: Matematiği öğreneyim mi? 
Şöyle cevaplamak geliyor içimden: Ne diye! 
İki parça ekmeğin tek parçadan fazla olduğunu
Okumadan da anlayabilirsin sen.
Küçük oğlum soruyor bana: Fransızca öğreneyim mi? 
Şöyle cevaplamak geliyor içimden: Ne diye! 
Bu ülke çökmek üzere.
Sen karnını oğuştur elinle, biraz da inle
Onlar anlarlar derdini.
Küçük oğlum soruyor bana: Tarih öğreneyim mi? 
Şöyle cevaplamak geliyor içimden: Ne diye! 
Başını toprağın altına sokmayı öğren
Böylece hayatta kalırsın belki.
Ve sonra: Evet öğren -diyorum- matematiği.
Öğren Fransızcayı, öğren tarihi!
Çeviri: Hasan KURUYAZICI
<end>

<start>
1.
Bir vakitler, bizim bilge kişi
yetmişindeydi ve içi geçmişti.
Onun ihtiyacıydı artık çekilmek bir kenara,
ülkesinde iyilik azalmıştı çünkü
ve kötülük başlamıştı artmaya.
O da pabuçlarını ayağına çekti.
2.
Ve topladı neye ihtiyaç olacaksa:
Çok değil, yolculuk için yetecek kadar,
her zaman okuduğu kitap
ve geceleri tüttürdüğü pipo gibi şeyler.
Birazcık da ekmek, şöyle göz kararı.
3.
Bir kez daha vadisine bakıp sevindi,
sonra unuttu onu döner dönmez yüzünü dağ yoluna.
Öküz de hoşnuttu çiğnediği taze otlardan,
taşırken ihtiyarı sırtında
mutluydu yürüyüşün gevşek olmasından.
4.
Dördüncü gün kayalıklara vardıklarında,
bir gümrük kolcusu kesti yolunu:
"Söyleyin bakalım, değerli neniz var? " - "Hiç."
Ve açıkladı öküzü yeden çocuk:
"Bu yaşlı adam öğretmendi."
Ve iş böylece kavuştu açığa.
5.
Kolcu gülerek sordu gene:
"Bulabildin mi bir şey bari? "
Çocuk da şöyle yanıt verdi:
"Yumuşacık suyun sıza sıza
güçlü kayayı ufaladığını zamanla.
Sert olan yeniliyor yani."
6.
Karanlıkğa kalmasın diye
çocuk o sat dürttü öküzü.
Ama tam kaybolacaklarken kara çamlığın ardında
adamın bir şey çaktı kafasında
ve bağırdı:
"Hey, bana bakın! Durun hele!
7.
Nedir bu su işi, ihtiyar? "
Yaşlı adam durdu: "Bilmek ister misin? "
"Ben basit bir gümrük kolcusuyum, ama gene de
kim kazanır, kim yitirir, isterim bilmek,
eğer biliyorsan bana da söyle.
8.
Yazıver şunu bana! Yazdır ya da şu çocuğa!
Götürmez insan yanında böyle bir şeyi.
İşte mürekkeple kalem size,
bir de bölüşeceğimiz bir akşam yemeği,
Bura benim evim, anlaştık mı? Gelin hadi! "
9.
Yaşlı adam şöyle bir dönüp baktı ona.
Üst baş perişan, ayaklar çıplak.
Bütün alnı kırışık içinde.
Ah, kazanalardan değil bu, besbelli.
Ve mırıldandı: "Sen de mi? "
10.
Kibar bir ricayı geri çevirmek için
fazla yaşlıydı o sanki, çünkü dedi ki:
"Soru soranlar yanıtını almayı hak ederler."
Sonra oğlan: "Hava da, der, soğuyor."
"Doğru. Hadi öyleyse yatağı ser."
11.
Bilge kişi, indi öküzünden.
Yedi gün yazdılar birlikte ikisi.
Adam da yemeklerini ayaklarına getirdi
(ve tüm bu yedi gün boyunca
kaçakçılara sessizce küfretti sadece) .
Ve sonunda iş tamam oldu.
12.
Ve çocuk, bir sabah gümrük kolcusuna
seksen bir deyiş verdi.
Ve teşekkür ettiler küçük yolluğa
ve dolanıp çamlığı kayalığa çıktılar.
Kim kibar olabilirdi onlar kadar?
13.
Yalnızca, adı kitaplara geçen
o bilge kişiyi övmemeli,
çünkü o bilge kişiden çekip alınması gerek bilgeliğin.
Bu yüzden gümrükçüye de teşekkür etmeli,
isteyen oydu yapılmasını bu işin.
Çeviri: A. KADİR - Gülen AKTAŞ
<end>

<start>
"Yitirilmiş Cennet" adlı oyununda 
sömürücülerin ailelerini
parçalanmış gösteriyorsun, ahbap, 
ne demek istiyorsun yani?
Sömürücülerin aileleri parçalanmış olabilir.
Ama ya parçalanmasalar? 
Yıkıldıkları zaman sömürüyorlar mı sanki? 
Yoksa, yıkılmadıkları sürece 
sömürülmek daha mı kolay geliyor bize? 
Hep aç mı kalsın aç bir insan 
sağlıklı diye ekmeğini elinden alan?
Yoksa, bizi ezenlerin 
şimdiden zayıfladıklarını mı söylemek istersin? 
Elimiz kolumuz bağlı beklemeli miyiz yani? 
Bizim Badanacı çizerdi böyle tablolar, ahbap, 
ve biz, o yıkılan sömürücülerimizin balyozunu yedik 
bir gecede.
Yoksa acımak zorunda mısın onlara? 
Gözyaşlarına mı boğulalım 
çekip gittiğini görünce tahtakurularının? 
Sen, ahbap, bir lokma ekmeği olmayan insana
                                                               acımış olan sen, 
oburluktan çatlayana mı acıyorsun şimdi de?
Çeviri: A. KADİR - Gülen AKTAŞ
<end>

<start>
Ben bir oyun yazarıyım.
Gördüğümü gösteririm. 
Nasıl alınıp satıldığını gördüm insan pazarlarında
insanların 
Bunu gösteririm, ben, oyun yazarı.
Birbirlerinin odalarına ne düzenlerle girdiklerini, 
nasıl coplarla ya da parayla, 
sokakta nasıl durduklarını ve beklediklerin, 
nasıl tuzaklar kurduklarını birbirlerine, 
sözleştiklerini
umutla nasıl,
nasıl astıklarını birbirlerini, 
nasıl seviştiklerini, 
çapulculukla kazandıkları parayı
nasıl savunduklarını 
ve nasıl yediklerini. 
Bütün bunları gösteririm ben.
Birbirlerine söyledikleri sözcükleri dökerim kağıda. 
Ananın oğluna neler söylediğini, 
işçiye neler buyurduğunu işverenin,
nasıl yanıt verdiğini karının kocaya,
tüm yalvaran sözcükleri, tüm buyuran sözcükleri,
yaltaklanan sözcükleri, aldatan sözcükleri, 
yalan söyleyen, bilmeyen,
güzel ya da yaralayan... 
Bunları kağıda dökerim ben.
Yaklaşan kar fırtınalarını görürüm
ve yaklaşan depremleri, 
yolu tıkayan dağları görürüm 
ve yataklarından taşan nehirleri. 
Ama şapkaları var kar fırtınalarının,
depremlerin cüzdanlarında paraları,
dağlar gelirler arabalarından inerek,
şahlanan nehirler denetler polisi.
Ben ışığa çıkartırım bunların hepsini.
Gösterebilmek için gördüklerimi
başka halkların, başka çağların oyunlarını okurum. 
Bir iki oyun yazdım, inceleyerek
iyice o zamanın tekniğini ve 
kaparak işime yarayacak olanı. 
İngilizlerce nasıl sunulduklarını  inceledim
                                                     büyük feodal kişilerin 
inceledim zengin kişileri,
ki onlar için dünya sadece özgelişimleri içindi. 
Ahlakçı İspanyolları inceledim,
o harika duyguların ustaları olan Hinlileri 
ve aile kurumunu gösteren Çinlileri
ve kentlerdeki çok renkli kaderleri.
Kentlerin ve evlerin görünümü, benim zamanımda
öylesine çabuk değişiyor ki,
iki yıl ayrılıp geri geldin mi
olursun bir başka kente yolculuk gibi. 
İnsanlar kalabalıklar halinde değiştirivermişler
                                                              görünümlerini 
şu birkaç yıl içinde.
Fabrika kapılarından içeri giren işçiler gördüm ve kapı 
                                                                        yüksekti,
ama dışarı çıktıklarında bükülmüştü belleri. 
O zaman şöyle dedim kendi kendime: 
Her şey değişmede 
ve her şey sadece kendi zamanına göre.
Ve böylece ben, 
her sahneye kodum bir tanıtma işareti 
ve her fabrika avlusuna ve her odaya yıl sayısını işaretledim
sığırlarını damgalayan çobanlar gibi.
Ve orada kullanılan tümcelere de
bir tanıtma işareti kodum,
unutulmasınlar diye yazılan 
geçici insanların deyişleri gibi 
olsunlar diye onlar da.
İşçi tulumu içindeki kadının o yıllarda 
bir bildiri önünde eğilip söylediklerini, 
ve şapkaları enselerinde borsacıların
katipleriyle dün nasıl konuştuklarını, 
bu olayların geçtiği yılların 
geçiciliği ile damgalandım.
Ama bütün bunlara bir şaşırtıcılık verdim,
bunların en bilinenlerine bile hatta.
Bir kimsenin inanmayacağı bir şey gibi döktüm kağıda. 
Hiç kimsenin görmemiş olduğu bir şey gibi sundum 
bir kapıcının kapıyı çarpmasını donan bir insan yüzüne.
Çeviri: A. KADİR - Gülen AKTAŞ
<end>

<start>
Southampton sokağı boyunca çöken
sarı sisin içinden
birdenbire lambalı bir meyva arabası çıktı
ve kesekağıtlarını parmaklayan
yaşlı bir pasaklı.
Aradığını birdenbire bulan biri gibi
şaşıp donakaldım.
Hep portakal olsun isterdin hani!
Avuçlarıma sıcağı hohladım
ve araştırdım ceplerimi.
Tutarken elimde bozuk paraları sıkı sıkı
fiyatına baktım ve
düzensiz rakamları gördüm
bir gazete kağıdına kömürle yazılı,
bu ara hafiften ıslık çaldığımı bile farkettim,
ve bir anda baktım acı gerçek apaçık önümdeydi:
Bu kentte sen yoksun ki!
Çeviri: A. KADİR - Gülen AKTAŞ
<end>

<start>
Almanya tepeden tırnağa silahlanırsa bir kere, 
çok büyük belalar gelecek başına, 
ve davulcu savaşını başlatacak. 
Gene de Almanya'yı sizler savunacaksınız 
tanımadığınız o yabancı ülkelerde 
savaşacaksınız sizin gibi insanlarla.
Davulcu saçmasapan söz edecek kurtarıştan, 
ama eşi görülmemiş olacak ülkedeki baskı.
Ve o kazanabilir her savaşı 
sok savaştan gayrı.
Yitirilince davulcunun savaşı 
kazanılmış olacak Almanya'nın savaşı.
Çeviri: A. KADİR - Gülen AKTAŞ
<end>

<start>
Büyüyecek
Mülk sahiplerinin mülkleri
Ve mülksüzlerin sefaleti
Yönetenlerin söylevleri
Ve yönetilenlerin suskunluğu
Çeviri: Ali SAİT
<end>

<start>
Altona'da bir gün işçi bölgelerini bastılar
ve yakaladılar bizden dört kişiyi,
yetmiş beş kişiyi de götürdüler seyretsinler diye
onların idam edilmelerini.
Gördükleri şuydu seyredenlerin:
En gençleri, boylu boslu bir delikanlı,
sorulduğunda son isteği
(adet yerini bulsun diye) ,
isterim, dedi tok bir sesle, gerinmek bir kez daha.
Kurtulunca bağlarından, gerindi ve tüm gücüyle
iki yumruk aşketti nazi komutanının çenesine.
O saat bağladılar onu
dar bir tahtaya, yüzü yukarı doğru,
ve uçurdular başını.
Çeviri: A. KADİR - Gülen AKTAŞ
<end>

<start>
Soyup soğana çeviriyordu Hesse bölgesini iki soyguncu. 
Bir hayli köylünün boynunu kırdılar.
Bir tanesi sıskaydı aç kurt kadar,
öbürüyse papa kadar şişman.
Neydi onların gövdelerini böyle farklı yapan?
Çünkü biri efendiydi, öbürüyse uşak.
Efendi kaymağını alıyordu sütün,
uşak ekşimiş süt içiyordu bu yüzden.
Köylüler yakaladılar soyguncuları sonunda
ve astılar ikisini bir tek iple,
biri aç bir kurt kadar sıska sallandı,
öbürüyse papa kadar şişman.
Köylüler önlerinde durup ıstavroz çıkartırlarken
ve öylece seyrederlerken her ikisini de,
anladılar soyguncu olduğunu şişman adamın,
ama neden sıska adam da soyguncuydu, anlamadılar.
Çeviri: A. KADİR - Gülen AKTAŞ
<end>

<start>
Şiddetli denir asi ırmağa 
ama kimse şiddetli demez
Onu sıkıştıran yatağına.
Şiddetli denir
huş ağacını büken fırtınaya.
Ya yol işçilerinin belini 
büken fırtınaya?
Çeviri: A. KADİR - Gülen AKTAŞ
<end>

<start>
Ben bir hizmetçi kızım.
S.A.dan bir adamla bir maceram oldu.
Bir gün o, gitmeden önce,
gülerek gösterdi bana
hallerinden yakınanları nasıl yakaladıklarını.
Bir tebeşir parçası çıkardı ceketinin cebinden
ve bir küçük haç çizdi avucunun içine,
ve anlattı, sivilleri giyinip
iş ve işçi kurumlarına nasıl gittiğini
avucunun içindeki bu işaretle,
işsizlerin kuyrukta ana avrat
küfrettikleri o yerlere,
ve nasıl küfrettiğini kendisinin de onlarla birlikte,
dostluk ve dayanışma gösterisi olarak da
sırtına nasıl vurduğunu küfreden herkesin,
ve böylece, sırtında beyaz haç bulunan
damgalı adamların S.A.larca nasıl yakalandığını.
Bu anlattıklarına katıldıydık gülmekten.
Onunla üç ay bir arada yaşadım.
Sonra bir gün bir de ne göreyim:
Banka cüzdanımı apartmamış mı.
Yok benim için saklayacakmış da,
yok kimin ne olacağı belli değilmiş de,
falan filan.
Ben onu suçlayınca da,
bin dereden su getirerek yeminler etti,
beni yatıştırmak için de
sırtımı okşadı şöyle.
Yılandan kaçar gibi kaçtım ondan.
Eve gelince ilk iş aynaya baktım,
sırtımda beyaz haç var mı diye.
Çeviri: A. KADİR - Gülen AKTAŞ
<end>

<start>
Piskopos, uçabilirim,
dedi terzi piskoposa.
Bir uçayım da gör!
Ve bir çift şeyle,
kanada benzer,
tırmandı kilisenin koca çatısına.
Piskopos yürüdü gitti.
                                Al sana bir palavra,
                                insan kuş değil ki,
                                uçamaz hiçbir vakit,
                                dedi piskopos bu işe.
Terzi cartayı çekti,
dedi halk piskoposa,
amma da gülünç iş ha,
kırık kanatlarla saplandı yere,
işte durur parça parça
alanın katı toprağında.
Çalsın kilisenin çanları!
                                dedik ya, palavra,
                                insan kuş değildir,
                                uçamaz hiçbir vakit,
                                dedi piskopos halka.
Çeviri: A. KADİR - Gülen AKTAŞ
<end>

<start>
Yıllarca önce ben, 
Şikago Buğday Borsasının çalışma yollarını incelerken, 
bütün dünyanın buğdayını oradan 
nasıl yönettiklerini birden kavradım ama 
gene de bu işi pek anlayamamıştım
                                                kitabı bırakırken elimden.
Ve şöyle deyiverdim:
Başım belada.
Hiçbir öfke yoktu içimde 
ve adaletsizlik de değildi 
beni korkutan.
Yalnız, bu iş böyle yürümez, bunların yaptığı gibi! 
Düşüncesi doldurdu kafamı.
Gördüm ki, bu adamlar,
yaptıkları zararla yaşıyorlardı, yararla değil.
Gördüm ki gene: 
Ancak suç işleyerek sürdürülecek bir yoldu bu, 
çünkü zararınaydı çoğunluğun,
Öyle ki, 
aklın her başarısı, her keşif, her buluş, 
daha büyük kötülüklere yol açacaktı açsa açsa.
O sırada böyle düşündüm ben,
öfkelenmeden, oflayıp puflamadan,
Buğday pazarını ve Şikago borsasını anlatan kitabı 
önüme koyarken.
Bir sürü dert bekliyor beni, 
bir sürü bela.
Çeviri: A. KADİR - Gülen AKTAŞ
<end>

<start>
Kucaklaşıyoruz
Benim ellerim pahalı kumaşa değiyor
Seninkisi ucuza
Acele bir kucaklaşma
Sen bir ziyafete yetişeceksin
Benimse cellatlar var ardımda
Havadan sudan konuşuyoruz ve
Sürüp giden arkadaşlığımızdan.
Başka ne konuşsak
Çok acı olurdu zaten.
1937
<end>

<start>
duygusuz ol; hassas bir kalp
sallantılı dünyada sefil bir varlıktır
küçük hırsızları asıp yok ederler
büyükleri çok ilerlemiştir
ülkeyi ve sarayları yönetiyorlar
dünyayı küçümsemeyi öğrendim
ancak şimdi, onu fethedecek değerdeyim
peşimizi bırakmıyor, ısrar ediyorsunuz
öğüt istiyorsunuz; verebilirim
yalnız, içim rahat olsun diye
söz verin ona uymayacağınıza
yaşayarak gelişen nakşedilmiş biçimi
hiçbir zaman ve hiçbir güç parçalayamaz
birçoğumuz birçok şey bilir; ama
bilgelikten çok uzaktır
başka insanlar size kolay bir oyundur
kendini ise hiç kimse tam öğrenememiştir
hiç kimse kendine bilge ve özgür demesin
ölümünden önce
hayatımda bazı şeyler kaçırdım
ama kimseye hile yapmadım
beşikle tabut arasındaki büyük kanalda
sallanır ve yüzeriz
hayat boyunca tasasız
üç bin yılın hesabını
kendine vermeyi bilmeyen kimse
karanlıkta cahil kalır
ey dünya, senin çirkin uçurumunda
iyi niyet bile mahvolur
iki uşaklı bir efendi iyi hizmet göremez
iki kadınlı ev temiz süpürülmez
bilim ve sanat sahibi olanın
dini de vardır
o ikisine sahip olmayanın
dini olmalıdır
akıllı olana, geniş görüşlüye gerçekten çok zaman
imkansız şey, mümkün görünür
insan kendini yalnız insanda tanır
hayat herkese ne olduğunu öğretir
öğrenme merakıyla şifa bulan gönlüm
gelecekte hiçbir acıya kapalı olmayacak
bütün insanlığa nasip olan her şeyin
kendi içimde tadına varacağım
ruhumla en yüksek ve en derini kavrayacak
onun sevinç ve üzüntüsünü gönlüme yığacağım
böylece kendi benliğimi onun benliğine doğru genişletip
sonunda onun gibi ben de başarısız olacağım
cahillerle tartışırken
bilgeler bile cehalete kapılır
halk, uşak ve galip
her zaman kabul ederler ki
insanoğlunun en yüksek mutluluğu
yalnızca kişiliktir
itiraf edin! şarkın şairleri
biz batınınkilerden daha büyüktür
onlara eriştiğimiz nokta ise
bizim gibilere duyduğumuz kindir
hekimin kusuruna bakmayın, onun da çoluk çocuğu var
hastalık bir sermayedir; azaltmayı kim ister
öl ve ol
işte bunu bilmiyorsan
karanlık yeryüzünde
zavallı bir konuksun yalnızca
cezalandırmayan bir yargıç
en sonunda caniyle arkadaş olur
bir gün büyük bir toplantıdan
sessiz bir bilgin kalkıp evine gider
memnun kaldınız mı diye sorarlar
"kitap olsalardı" der, "onları okumazdım."
<end>

<start>
Kitapların en harika kitabı
Aşk kitabıdır; 
Dikkatle okudum onu
Pek az sayfa sevinç
Formalar dolusu acı; 
Bir bölüm sonudur ayrılık
Yeniden buluşma! 
Küçük bir parçadır.
Yarım kalmış.
Ciltlerce dert.
Şerhlerle uzatılmış,
Sonsuzca,ölçüsüzce.
<end>

<start>
(ÜSTAD BAHAEDDİN KARAKOÇ’UN HENÜZ HİÇ BİR YERDE YAYINLANMAMIŞ BU ŞİİRİ, İLK KEZ ANTOLOJİ'DE YAYINLANMAKTADIR VE BU ŞİİR, ÜSTAD'IN ANTOLOJİ OKUYUCULARINA ARMAĞANIDIR.)
Artık zevâl vakti, akşam oluyor; 
Göklerin kapısı hâlâ aralık…
İnce bir sızıyla içim doluyor,
Her zaman sökmüyor gözükaralık.
Sanki bütün kuşlar dağlarla sözlü,
Sanki hepsinin de gözleri çakır…
Benim gördüklerim hep eylül yüzlü,
Ufuklar kıpkızıl yekpâre bakır.
Yüreğimde kişner en soylu atlar,
Toynak seslerinde dinginlik çok zor.
Biçimden biçime girer bulutlar,
Özlemin rengiyse hiç değişmiyor.
Düşlerimin burgacında dönüyor
İpek ve baharat yüklü bir kervan.
İçimdeki lâmba birden sönüyor
Deve kızıp kaçmış, şaşırmış sârbân.
Görünüp görünüp kaybolan kaçak
Çıkınında taşır totemlerini…
Bu mühürü söküp kapı açacak
Kim varsa söylesin biri yerini.
Karşımda bir çift göz, kavrulmuş badem,
Ansızın bıçaklar hassas yanımdan…
Aşkıma tanıktır çiçek seccadem,
Üstüme damlarken yürek yürek kan.
Sular kırılır da Leylâ kırılmaz; 
Bir renk cümbüşüdür, kemiksiz ışık…
Gizemdir, ritimdir, bitimsiz ilkyaz
Ne canlar tanıdım Leylâ’ya âşık.
Gün batar her şeyi koynuna alır; 
Şahlanan dağ, deli ırmak kadife…
Gün doğar, ne yüzü ne izi kalır,
Kalan salt imzasıdır Leylâ diye.
Beni böyle esrik / aylak görenler
Sanırlar ki işim bitmiş tastamam.
Yüreğimden geçer bütün trenler
Leylâ’sız dünyayı hiç umursamam.
Kural bu: acıma, vurunca düşür! 
Sanki hiç sevmedin, kalem tutmadın.
Sabır burcundaki bayrağın üşür,
Morgda çıplak yatan hep senin adın.
Leylâ salınarak bahçeye iner,
Tavusa dönüşür her dokunduğu.
Kokusu yerlere, göklere siner
Havuzda yüzerken bir siyah kuğu.
Onun eşiğine yüz sürenlere
Kilitli kapılar bir bir açılır.
Hiç binmediğim Leylâ’sız trenlere
Leylâ’sız köprüler nasıl geçilir? ...
<end>

<start>
Allah’ım, yıldızlara ağız ver, dil ver; 
Benimle konuşsunlar...
Göz kırpıp durmasınlar uzaklardan
Akşam çayında
Şeker gibi eriyip tükenmesinler bardağımda
Hepsini tanımak,
Hepsiyle konuşmak istiyorum.
Allah’ım, güneşe göz, kirpik ve kaş ver 
Kendi ateşiyle kendini pişirmesin... 
Gücünü biliyorum, gururunu da 
Bir de yüreği olsun 
Ve de şarkılara yatkın bir dili, 
Sesini duymak istiyorum.
Allah’ım, dağları uykuyla tanıştır,
Benim gibi düş görsünler, hayâl kursunlar
Dört mevsim güzeldir bütün dağlar
Bir de konuşsalar, şiir yazsalar
Bir dilleri var da ben mi anlamıyorum
Allah’ım, dağlarla konuşmayı nasip et bana
Rızanla eş değer bilişmek istiyorum.
Allah’ım, denizlere cemalinle yansı
Sevgiyi tanısın kıyılarla öpüşürken
Her can
Hem nigarı tanısın hem de nigarendeyi
Gökteki galaksilerle doldur içimi
Dinimle tatlandır yeryüzünü
Dilimle kanatlandır diller coğrafyasında
Her yere ulaşmak istiyorum.
Allah’ım, dualarımı bereketlendir
Ve hep gülümse...
Beni duyduğunu biliyorum.
Bahaeddin KARAKOÇ
<end>

<start>
Kırmızı bir geyik yanıyor güz ırmaklarında 
Gözleri bengi bengi bir orman 
Zamanı kaşıyan parmaklarında 
Benek benek kan…
Ayaklarına keçe bağlanmış bütün atların 
Silinmiş yazıları kitapların 
Tohum, merhametine sığınmış bulutların 
Öylesine üryan…
Yeniden yeşeren otların koşturan yeşili 
Görkemli tabiatın en zengin dili 
Gönül pırrr diye uçan bir keklik çili 
Yürek bir yanık harman…
Her ağacın arkasına sen saklanmışsın 
Yerden göklere dek germişsin sessizliği 
Öteğen bir kuştur bıraktığın ışın 
Ya da sultanca bir ferman…
Sabahtan akşama, akşamdan sabaha 
Bir kirmen gibi seni eğirir ruhum 
Dağ, orman, deniz, gökyüzü... aha 
Her yıldız kılıfını yırtmış bir can…
Ey mutluluğumun müziği şiir mayam 
İksirinin karışmadığı sular sığ, söyleşiler ham 
Bense gözlerini dinlemek istiyorum bu akşam 
Bütün sevdalı kuşlardan…
Bahaeddin KARAKOÇ (Kar Sesi – Ocak Yayınları – ANKARA)
<end>

<start>
Âşık güler, aynalarda gül açar; 
Kıraçlar yeşerir, gök ışık saçar.
Muhabbet yağmuru düşmeyen yerde, 
Ne bir ceylan meler, ne bir kuş uçar...
<end>

<start>
Kimi koru diyor,kimi çal diyor;
Kimi yürü diyor kimi kal diyor.
Kimi Hakk rızası  güder oruçlu;
Kimi nefsin iti,'aman yal' diyor.
<end>

<start>
Haramın azıdişi gereksiz konan her zam
Hiç âşık olmamışsa tam olur mu boş adam?
Kara tüylü kırlangıç, her gün hamama gitse
Kırlangıcın tüyünü ağartır mı bir hamam?
Geometrik şekiller çiziyor kanatlarım
Üzerinde uçtuğum ırmaklara tastamam.
Yüreğim yıldızlara dokunur arada bir
Başımı döndürür hep göklerdeki ihtişam.
Şair kepenk indirip bir geziye çıkarsa
Şiir kendini asar ve bozulur intizam.
Ey dağlara gidenler, çiçeklere basmayın,
Bir çiçek ezilirse artık kalır mı nizam?
Akşamsefası gibi bir garip çiçek gönlüm,
Uzaklardan bir yıldız göz kırparken her akşam.
Aydınlatır eşyanın görünmeyen yüzünü
Ve susar gizemli kuş, anlat de, anlatamam…
Bahaettin KARKOÇ (Ihlamurlar Çiçek Açtığı Zaman Ayışığında Serenatlar –Sıla Kitapları-2001)
<end>

<start>
Kalûbelâdan beri muhacirim ben 
Her nereye gitsem ensâr karşıladı     
Bir at, bir kurt, bir yılan anladı da 
Kendi cinsimden olanlar anlamadı 
Omuz vurup geçenlerin açtığı yara 
Kevgire çevirdi sevdalı yüreğimi 
Ey sevgili,
Ne zaman darda kaldımsa	
Hep sana yazdım arzuhalimi 
Hep sen yetiştin imdada.
Bir kabir kapınsın  ağzında
Ne bir Münker, ne de bir Nekir'im ben
Gezginim, bu yüzden yosun bağlamam
Kalûbelâdan beri muhacirim ben
Herkes için göz yaşı dökerim de
Kendim için ağlamam
Yeni bir sevda türküsü duyduğumda
Turnalar havalanır yüreğimden.
Adına muvaşşah şiirler yazarım 
Leylâkî zaman dilimleri bereketlenir 
Lâleler esrür emdikleri çiy damlalarından 
Aşkın ile yüreğimi pazarlarım 
Hangi yöne dönsem hep benimlesin 
Ruhum sana uçmaya niyetlenir 
Ey sevgili, 
Aşkın ile yanar parlarım.
Kalûbelâdan beri muhacirim
Dolaşıp duruyorum diyar diyar
Aşkın deryasında arındı kirim
Artık karanlığı aydınlatacak bir mumum var
Limandaki gemi demir alıyor
Lâhurî şal gibi dalgalanıyor sular
Ay'ın dogması yakın
Hızır'ın vakti mayalaması
Uzak değil
Ey sevgili,
Kamalaklı  kara-ardıç ormanlarında
Bengitaşa konmuş bir bahtlı kuşum
Rivayet ne olursa olsun
Sevdana adamış serimi
Bengisulardan içmişim
Bengisularda yunmuşum.
Bahaeddin KARAKOÇ (Aşk Mektupları – Dolunay Yay. Nisan 1999 / ANKARA)
<end>

<start>
Damda konuştukların elbette damda kalır,
Aşka mesâfe koyan “ah! ” eder, gamda kalır.
İğde vakti “ille de bir pençe hurma” diyen
Azgın nefsi uğrunda Bağdat’ta, Şam’da kalır.
Yetkinlik içeride, dışa fazla açılan
Ya kirli çökeltide ya da çok hamda kalır.
Derdi tavuk karası olanlar özürlüdür
Nice bakarsa baksın, bir kör akşamda kalır.
Kar yağar tane tane, kucaklarım, öperim; 
Dudaklarımın izi buğulu camda kalır.
Nefsini kurtboğandan arı tutmaya özen
“Aman sen de…” diyenin gözü haramda kalır.
Helâl paslanmaz bir zırh, kötüye geçit vermez,
Hicreti bilmeyenin ömrü ârâmda kalır…
Bahaeddin KARAKOÇ (Sürgün Vezirin Aşk Neşideleri – Dolunay Yay. – 2004)
<end>

<start>
Dünya gurbetinde bir yalnız adam, 
Buzlu suya sokmuş ayaklarını... 
Bir yanar, bir üşür böyle her akşam, 
Sözcükler zehirler dudaklarını.
Kıvrım kıvrım akan bir sudur hayat, 
Bazen sımsıcaktır, bazen çok serin. 
Sabaha tazedir, akşama bayat, 
Ürperen ruhudur kelimelerin.
İnsan tilki değil; deve, at değil, 
Topraktan halkolmuş mustarip insan. 
Belki biraz sudur ama ot değil, 
Çileyle özdeştir bu garip insan.
Kafese tıkılmış kuştur yüreği, 
Sığınacak emin bir çalı arar. 
Neylesin kazmayı, beli, küreği 
Küskün bir adamın neyine yarar?
Konuşsa ağzından lavlar akacak, 
Hep sussa, yakışmaz bu hal diriye, 
Ağlasa bulutlar çakmak çakacak; 
Nerden geldi, nere gider, ne diye?
Septik bir tebessüm kalbi yaralar, 
Güven veren kurt sürüsü var mıdır? 
Birileri her defteri karalar, 
Ey BİR olan, yollar sürgit dar mıdır?
Yorgunluk ne derin bir nehir böyle, 
Yalnızlık ne deli mistik bir duygu… 
Efkâr dağıtamaz kavalla, ney'le, 
İnsan daha toprak, insan daha su.
Can alıcı ikide bir görünür,
Der ki: -İltimas yok, artık hazırlan; 
O gelirken her kılığa bürünür,
Bir gözü kemiktir, bir gözüyse kan.
Yaşamak bir mercek oyunu bize, 
Bazen bir sevdadır, bazen bir kadâ. 
Gece Ay'dan kızlar iner denize,
Gündüz korsanlarla dolar her ada.
Ey cilası fanî vahşi tantana, 
Çökmeyen saltanat var mı evrende? 
Sükûtun rengini anlat sen bana, 
İnsanım, en derin uçurum bende.
Bu gurbet dünyada bu garip adam; 
Yüreğiyle sunar adaklarını... 
Hülyâlara dalar böyle her akşam, 
Yolar yolar atar parmaklarını…
Bahaeddin KARAKOÇ (Ihlamurlar Çiçek Açtığı Zaman / Ayışığında Serenatlar – Sıla Kitapları / İstanbul -2001)
<end>

<start>
Deme ki mevsimler kurak, dayan fidan boylum dayan! 
Deme ki dayanmaz yürek, dayan fidan boylum dayan! 
Deme ki bu toprak çorak, dayan fidan boylum dayan! 
Bir gün yakın olur ırak, dayan fidan boylum dayan! ...
Er geç kopacak zelzele, bekle yusuf soylum bekle! 
Çoğal hele, güçlen hele; bekle yusuf soylum bekle! 
Her gün bir taş koy temele, bekle yusuf soylum bekle! 
Yer gök uyanır güzele, bekle yusuf soylum bekle! ...
İlkyaza bir kavlimiz var, hak yazarsa leylim aman! 
Müjdeyle dönsün turnalar, gün uzarsa leylim aman! 
Deme ki dağlar hâlâ kar, can bîzârsa leylim aman! 
Sen mızrap ol yüreğim tar dert azarsa leylim aman! …
<end>

<start>
seymenler tek tek indiklerinde şehre
ne caddelere sığdılar,ne parklara; 
güz yelleri
ağaçtan dökülen gazelleri
nasıl savurup doldurursa arklara
öyle doluştular düğün evine
ozalit çıkışlı sığırcıklar
darende’ye dut yemeye gitmişler
omuzları heybeli bulvar ozanları
varoşlardan uraylara yetmişler
kesişen tek nokta ulûfe devşirmek
toplu taşımalarda harrangürra
uray başkanlarına biat etmek
kırk yıl aynı yolları tep
kırk yıl aynı peksimeti gevele dur
nerden bakarsan bak noksanlı umur
nasibin bir avuç kuru eşelek
oysa
cinayetlerin en korkuncu
şiir ırmağının yolunu kesmek.
aksakal akın eyitti:
-bir varmış bir yokmuş
/konuya ısınmak için
bütün masallar böyle başlar ya/
bizim masalımızda da
aynı teraneyle ötmeye başlamış
dağarcığındakileri dökünen şair,
kimliğini sayıklayan bir kuş
başlamış ya
topla ve böl
çarp ve çıkar
sonuç aynı sonuçtu
önü de arkası da
tabuttaki meyitti.
kaçan tavşan dönüp geriye baktı
zaman takvîmlerden su gibi aktı
hangi yöne aksa şiir ırmağı
ışıltılı nice izler bıraktı.
halk,divan,tekke
kutsal bir üçlüdür; 
başından tanzimat’a kadar
düz bir yol izler:
ahenk var,ahlâk var,güzellik var
tanzimat’la bulanır göletler
birkaç damla düşünce
bir daha da durulmaz…
aksakal akın eyitti:
-şiirimizin cumhuriyeti hiç olmadı
cübbesinin altından
bize gözlerini belertmesin kör kadı…
sokak başlarına darağaçları kuran
serbest rey deyip
reyleri sandıklardan uçuran
hak tanımayan
ve halkı dışlayan
cumhuriyet kâmil cumhuriyet değildir
cumhuriyet cumhuriyet olmayınca
edep de kavladı üdebâ da
ılgınlar çiçeklendi ılgım görünce,
bir daha ayağa kalkamadı yere düşünce
bir kapıkulu yetişti şair
ve ortada kaldı şiir
üreten put üretti
oynayan köçekçe oynadı
marazlandı ütopya…
aksakal akın eyitti:
-bir uçurumun kenarında duran insana
“uç! uç! ” deyip arkasından iter gibi
“batı..batı” deyip çıkmaz bir sokağa girdik
tercüme şiirler arasında
iguanalar gibi esridik
gördük ki yön gösteren bütün işâretler
daha buyurgan,daha çok erotik
egemenlik sık sık eldeğiştirdi
evleri titretti süngülerin pırıltıları
ama hiç uğramadı
halkın
ve gerçek şairlerin semtine.
çölleşti şiir toprağımız
pazarına git ki işler kesat
elyafları çürük kelimelerin
çipil gözlerine oturmuş fesat
haksız veya haklı
kimi diyor ki şiirin
yeni doğuyor yağmur sonrası güneşi
kim diyor ki şiir bitti…
aksakal akın eyitti:
kula kul olan şairler görülmüştür
aç kalmamış,açıkta kalmamıştır her çağda
devreye sokulmuştur iletken birileri
putuna ulaşmıştır övgüleri
it,karnının doyduğu kapıda yaşar
kurtsa dağda.
Bir şair her zaman özgür olmalı
Kuşlarca,bulutlarca,rüzgârlarca
Kurt olmalı,pençelerini taşlara geçirmeli
Özgürce ölmeyi yeğlemeli
Boynu toklu yaşamaktansa.
Hedonist şairler vardır /hâşâ şiirden/
Şehvetle sarılırlar kaleme
En çıplak kelimeleri kırmızı şarapla tavlarlar
Güzel sevmek olur kirletmenin adı
Yeryüzü ürperir mezâhirden
Gökyüzü utanır sığınak arar
Şiir defterlerine bulaşan kirden…
aksakal akın eyitti:
şair var,tatmamış aşkı,erinci
eksisini eksen yapmış bir çerçi,
her kapıya götürür ürününü
şair var her kelimesi mercan ve inci
enginlere açılmaktan
derine dalmaktan korkmaz
bazen muallimdir,bazen sipahi
sürünmez karından bacaklılar gibi
şair ki güneşi etik olmalı
şiiri dillere katık olmalı.
keseri,kendi usta ellerinden yemeli şair,
içine-dışına sürekli kanamalı
gücünü,sabrını kendine sınamalı
önce ilham perisini sarhoş etmeli şiir
zamanı ve mekânı aşıp
yarınlara uzanmalı.
sevdadır,bir beyaz ırmaktır şiir; 
hak yolu gösteren parmaktır şiir,
kim ki şarap diye alır kafaya
çıplaktır o şiir,arsızdır,teşhircidir
kelâm kirletene yasaktır şiir…
aksakal akın eyitti:
-kimi cariye oldu satıldı,
kimi kulakları küpeli köle,
kimi olmazlara sevdalanıp düştü çöle
her zaman yolunu buldu
ucuzluk pazarındaki şair
çeliğine su vermedi hiçbir çile
civa gibi kayıp durdu mekânsız şiir
dün başta taç idi bugün ayağa düştü
rüzgârın ateşiyle pişen aş iken şiir
bugün güneş dolabında buza dönüştü
kırıldı zümrüdüanka yumurtası
un-ufak oldu da toza dönüştü
her zerresi başka bir dağa düştü…
şair şovmen, şiir şova dönüştü
kimyası bozuldu aşkın, sanatın
bu yol taşlı, taşlar bıçaktan keskin
tırnağı uzar mı nalsız bir atın? 
sürgit böyle kalmaz, elbet bir eylem başlar
müjde, toprağın rahmine düşen tohuma
duyursun müjdemi müjdeci kuşlar
toprağa, ay’a, güneş’e
sulara, balıklara, kardaki izlere
yer kabuğunun derinliklerinde
uyuklayan magmalara
ve gökyüzündeki nebülözlere
değişim bekleyen buzullardan
bütün yaylalara ve denizlere
içime şiirin cemresi düştü…
aksakal akın eyitti:
- hoş değildir yatağından kaçan ırmak
pişman olsa neye yarar
tetiğe basmışsa parmak
dil bazen zehirdir bazense tiryak
bazen de delip geçen zehirli bir mızrak
daha çok bengi-su
şair ki, sorumludur her zaman dilinden
caizdir şaire putları kırmak
ay, ninnilerle yatırır
güneş, çiçeklerle uyandırır şairi
taçlandırarak
ve evrene yayılır şiir güllerinin kokusu…
şiir, gerçek cumhuriyetini arıyor,
kıvılcımlar saçıyor yürekteki ateş,
sözcüklerdeki direnç,
gündoğusu yavaş yavaş ağarıyor…
<end>

<start>
Gece yıldızlar öper seni usulca
Çiğ damlacıkları toplanır yanaklarında
Ufuklar ağarmaya duranda seher vakti
Bâd-ı sabâ demlenir dudaklarında
Arılar kokuna koşar gelir
Beyaz gül derler sen duvak takınca
Yeşil çimenlerde tamamlanır tuvaldeki resim
Gülünce pembe pembe olur yüzün gülüm
İffetle birlikte anılır ismin
Seninle yeryüzüne bahar gelir
Kırmızı gül derler sen kızarınca
Kalbimin yangınıdır senin yüzüne vuran
Her mevsim en temiz sular öper
Harama göstermediğin ayaklarının altından
Böcekler usaresini emer yumuşak teninin
Sevdalın dağları aşar gelir
Bende figan başlar sen sarı açınca
Sayrı yapan bir sevdanın resmidir sarılık
Vuslat köprüsünü seller götürür
Her ezgide keleplenir ayrılık
Aşka vedasıdır gözlerinin
Hüzün sular gibi coşar gelir
Rengini, kokunu benden alırsın
Aşkın acısını bırakırsın bana
Aklımı, gönlümü hepten karıştırdın
Son serenadımı yapıyorum bu gülistana
Ve bu bir vedadır sana
Sana geniş gelen bana dar gelir
Hangi sevdayla ırgalanırsan ırgalan artık
Kalbim öldü ve ölüm susturdu kemanımı
İstediğin mezarlığa gömebilirsin
Sana asılan yanımı
Sonra dilediğin gibi koştur atını
Bir aşk şehidine ağıt ar gelir.
<end>

<start>
Nerden gelirsen gel, yolu uzatma; 
Kavli erteleme, gönlüm kan ağlar.
Her gamzeni sapan yapıp taş atma
Camlar şangır-şungur, canda can ağlar.
Hortuma dönüşür her toz bulutu,
Gölgemin sırtında aşkın tabutu
Vadiyi kucaklar görkemli dağlar,
İntizarım yoktur, inkisarım var.
Nasıl girersen gir, yüreğim senin; 
Deri geçir davul, tel takarsan tar.
Çiy düşse üstüne ürperir tenin,
Ay doğarken göle iner kuğular.
Islığıma uladığım ezgiler,
Yüreğime belediğim ezgiler,
Hicranla tanıştım ah u zarım var
İntizarım yoktur, inkisarım var.
Ne dersen de, dinlemeye hazırım
Yüreğim mekiktir, sesini sarar
Bakışında parlar beyaz huzurum
Bir karınca yuvasına yol arar
Bekletme, nazlanma, konuş ne olur,
Sensizlik bir çöldür ölümü solur,
Geç kalan gelişler ne işe yarar
İntizarım yoktur, inkisarım var.
Adınla yaklaşsa bana birisi
Havalar değişir, yer-gök gül kokar.
Bir aşk mağduruyum umut dirisi,
Dilekçem cebimde elimi yakar.
Kiraz devşirmeye gitmiştin hani
Çilek kokuyorsun vakte yabani
Unutma sana bergüzarım var
İntizarım yoktur, inkisarım var.
Bahaettin KARAKOÇ (Ihlamurlar Çiçek Açtığı Zaman / Ayışığında Serenatlar –Sıla Kitapları- 2001)
<end>

<start>
Hep duldalı güz şarkıları mırıldanır yaşlı kadınlar
Cennetle Cehennem arasındaki A'râf'ta
İlkbaharları, yazları geçmiştir ömürlerinin
Kışları birer buz çiçeğidir tozlu rafta
Arada bir yürek kıpırdamasın deli deli
Kaşlar biraz divanîdir, gözler biraz celî
Eski aşklar ki kurutulmuş çiçekler misâli
Uçuşup dururlar etrafta
Kimi çiçek tomurcuğu, kimi bir kar topağı
Kimi hep çile pişirmiş ve kapatmış kapağı
Çok umur görmüşleri vardır ki bir yol sapağı
Sanırsınız acele etmişler ömrü israfta
Kimi tesbihini çeker, kimi Kur'an'ını okur
Kimi gönül gergefinde ezgiler dokur
Kiminin yüreğinde hâlâ bir kınalı keklik şakır
Her genç kız kendi sonunu görür bu fotoğrafta
Çokları hiç görmedikleri denizlere açılmamak için
Her sabah güneşle birlikte yeniden yakarlar gemilerini
Oyalı mendillere düğümleyip aşk yeminlerini
Issız bir liman ararlar mushafta
Dudaklar sigara kâğıdı, parmaklar kamış
Gözler ürkek ceylan gözleri, renkli hülyâlara dalmış
Sonunda şişedeki iksir uçmuş, boş şişe kalmış
Simurg gönülleri kanat çırpar Kaf'ta
Garip bir cemahir, kadîm bir resimdir gördüğüm
Say deseler sayamam isim isim, bir kör-düğüm
Kendi sesim yankısız bir mermidir namluya sürdüğüm
Bir mermi ki dönüp dönüp beni vurur hergün, her hafta.
Bahaeddin KARAKOÇ
<end>

<start>
Sen gittin; olanlar oldu, sevdiceğim, 
Sen gittin; (sen giderken hava açıktı.)
Sen gittin; sadece kokun kaldı çiçeğim, 
Sen gittin; aniden firtına çıktı, 
Uzarsa bu ayrılık, neler olur bir düşün.
Sen gittin; aynalar pörsüdü, tozlandı, 
Sen gittin; nevrimiz birdenbire değişiverdi. 
Sen gittin; hüznümüz alazlandı, 
Sen, gittin; içimize bir acı düşüverdi. 
Uzarsa bu ayrılık, neler olur bir düşün.
Sen gittin; çeşmemizin suyu kurudu, 
Sen gittin boz-dumanlar çöktü dağlarımıza. 
Sen gittin; etrafı örümcekler bürüdü, 
Sen gittin; erken gazel düştü bağlarımıza, 
Uzarsa bu ayrılık, neler olur bir düşün.
Sen gittin; bu şehrin eski tadı kalmadı, 
Sen gittin; öldürücü kılıcını çekti yaz. 
Sen gittin; çığrıştık avaz avaz 
Uzarsa bu ayrılık, neler olur bir düşün.
Sen gittin; dil bîzar, gönül vîran, 
Sen gittin ağıtlar koşuldu türkülere. 
Sen gittin; ne servet kaldı ne saman: 
Sen gittin; bakınıp dururum gittiğin yere, 
Uzarsa bu ayrılık, neler olur bir düşün.
Sen gittin; olanlar oldu, sevdiceğim; 
Sen gittin içimiz dert doldu, sevdiceğim. 
Sen gittin; güneşimiz soldu, sevdiceğim; 
Sen gittin; neşvemiz kayboldu, sevdiceğim, 
Uzarsa bu ayrılık, neler olur bir düşün.
Bahaeddin KARKOÇ (Ihlamurlar Çiçek Açtığı Zaman / Ay Işığında Serenatlar – Sıla Kitapları – İstanbul / 2001)
<end>

<start>
Benim ışıklı küremde ne mavi ne de al kaldı 
Boşaldı bütün kovanlar, ne arı ne de bal kaldı.
Fırtınanın şiddetini anlatacak her söz eksik 
Savruldu bütün yapraklar, ne sağlam kök ne dal kaldı.
Bağ viran, bağban çaresiz, çit çekmenin yararı ne, 
Kader dağ koydu omuza, yürüyecek ne hâl kaldı?
Bel ince, bilekler ak gül, gözlerse yağmur ormanı 
Ne o ince belde kuşak, ne de omuzda şal kaldı.
Kuğu boyunlu sevgilim, akşam sedef, sabah köpük 
Gökte ayla bütünleşmiş, ne hasret ne visâl kaldı.
Tanklarla ezdi içimi, ahımı duymadan geçti 
Ne onda insaftan eser, ne bende bir mecâl kaldı.
Kurtulunca her kesretten, tat aldım aşktan, hasretten 
Bendeki ben'i buldum ben, ne Merih ne Zuhal kaldı.
Unuttum kuruyu yaşı, dağıttım doluyu boşu 
Neyleyim toprağı taşı, gönlümde zü-l-celâl kaldı.
İlişkiler zincirinde eşyanın nabzını tuttum 
Islık çalmayı unuttum, dilimde zü-l-cemâl kaldı
Çöl çiçeğinin ak düşü, çıktığı yerde battı su 
Karakoç'un aynasında yârin yüzü zülâl kaldı...
Bahaeddin KARAKOÇ (Leyl ü Nehar Aşk – T.Diy.Vak.Yay. 1997 / ANKARA)
<end>

<start>
Acıkınca, susayınca 
Pençelerini yalayan 
Bir köşeye sıkışınca 
Hep ulum ulum uluyan 
Hep saldıran ve dalayan 
Nefsindir senin ham nefsin 
Bilenler demez mi sana 
Sen niye geldin cihana 
Bu mudur şap yüzlü şehrî 
Bu mudur en usta sekban?
O nefis ki kişneyince 
Kurşun döker hece hece 
Çok öksürür gündüz-gece 
Ay tutular yüreğinde 
Islaklık kemiğe siner 
Güvenin anası sevgi 
Tiner gibi uçup gider 
Görenler demez mi sana 
Kervanın mı indi hana 
Bu mu ırmak, bu mu bahri 
Bu mu ilâç bulan Lokman?
Yel esmeden üşüyünce 
Nefsindir külhan arayan 
Ben eksenli bir aynada 
Yağlayıp perçem tarayan 
Şablonu şeytana uyan 
Demezler mi artık uyan 
Ak ya da kara lahana 
Kaç öğün yeter ki sana? 
Yüzüp geçeceksen nehri 
Sana idman gerek idman.
Kanatarak kaşıyınca 
Kabuk tutmuş bir yarayı 
Acı söndürür çırayı 
Pili bitmiş saat gibi 
Topallayınca düşünce 
Kalmayınca bir çâresi 
Ey zamanın âveresi 
Duyanlar demez mi sana 
Neden üşüyor nirvana 
Nerde bu fermanın mührü 
Bir buhur muydu brahman?
İşte gene bir yaz geçti 
Dalda dirense de yaprak 
Düşer çağırınca toprak 
Senin açlığını gören 
Dost pay almaktan vazgeçti 
Erdem ışık, erdem başak 
Aç gözünü göklere bak 
Ufuksuzluk toz bulutu 
Her ufuk bir sırlı kutu 
Git-gel o yana bu yana 
Bir gün demezler mi sana 
Sokrat' ın içtiği zehri 
Haydi sen de iç ey kurban? ...
Bahaeddin KARAKOÇ (LEYL Ü NEHAR AŞK –Türk Diy. Vak. Yay. Ankara / 1977)
<end>

<start>
Ağzı ıslak yapan sokağa yürür,
Kimi papuç sürür kimi çul sürür.
Boynuzu boyunu aşan her meddah,
Satılmış itlere övgü döktürür.
<end>

<start>
Ortalık tenhalaştı, meydan yağmura kaldı
Bulutlar alçaldıkça dağları efkâr aldı
Suları boşaltıyor sanki yüzlerce savak
Sanki olup bitenler bir anlık bir masaldı
Serinliği emiyor akkavak, ince kavak
Postacı tez buluyor adresi özelleri
Silip süpürmüş rüzgâr yoldaki gazelleri
Bir ücret beklemeden doldurmuş çukurlara
Her kaside öpmeden geçmiyor güzelleri
Perhizi bırakmaya yanaşmıyor fukara
Bir yorgun süvaridir yaşadığımız zaman
Işığa bakamıyor gözlerini ovmadan
Felsefe sözlüğümde yorgunluğun adı yok
Öteki teper gelir berikini savmadan
Kendinle cenkleşmenin kokusu yok, tadı yok
Ey gönlümün akışı, şiddetlenme, orda dur
Bir çalımın Kıpçak’tır, bir çalımınsa Uygur
Hız kesmeye gerek yok suları bulatmakla
Sevgi ne hendek dinler, ne zindan ne de bir sur
Gönül hep posta koyar ipliği çürük akla
Ey yârim, yağmur kuşum, derinlikli destanım
Yüreğimin gürlüğü bağım, bahçem, bostanım
Kanım kanını tutar hemen hemhâl olurum
Dünyayı umursamam, yalnız senin hastanım
Sana köprü olurum, sana sandal olurum
Ey cinim, çık dağlara, kayaları yuvarla
Çağı yeniden yoğur dağlara yağan karla
Islığıyla bileğler dişlerini her yılan
Seller altında kaldı çeltikler tarla tarla
Yalanan bir çakaldır sicili bozuk yalan
Tüylerini kabartmış suskun bakar serçeler
Şimşek parıltıları sanki camları deler
Dörtnala koşar atlar kılcal damarlarımda
Son kez bir horoz öter, son kez bir oğlak meler
Her ses içimi oyar düştükçe damla damla
Şakır şakır su döker değirmenin oluğu
Burcu burcu gül kokar sevenlerin soluğu
Duygu yoğunluğunun, düşünce aklığının
Nerede görülmüştür yaralısı, uluğu
Elbette farkındadır çorak çoraklığının
Ey sevgili böyle kal, değiştirme pozunu
Silkele yüreğime yüreğinin tozunu
Bu fotoğraf başkadır, nereden bakarsan bak
Dengede tutan sensin kantarın topuzunu
Ey ebrûlî karanfil, beyaz gül, kızıl zambak
<end>

<start>
-------------------Ferman Padişah'ın ve mülk de O'nun
* İTİRAF *
Başıma ne geldiyse beyaz sevdamdan geldi
Belki de salt budur sürgünlüğümün gerekçesi
Uyum en gizemli bir ahenktir hayat çalgısında
Ötelerin ötelerine alazlanır
Has sözün çarpıcı dibâcesi
Aşk, amaca götüren en kısa yoldur önümüzde
Bu yolda ne öğrendimse inanınca öğrendim
Zevklendim şu dağ senin, bu dağ benim gezmekten
Uçtan-kıyıdan-kenardan değil
Özümden yanınca öğrendim
Gördüklerimden çoktur göreceklerim
Öğrendiklerimden daha çoktur öğreneceklerim
* ANLADIM *
(ARANÂĞME)
Aşkın hem ateş, hem yağmur olduğunu
Kemiklerime kadar ıslanınca anladım
Adildir Padişahım, yan tutmaz, emek yemez
İnanıp erkine yaslanınca anladım
Sınırları karıştırdım deliliğin met çağında
Gerçeği, som gerçeği uslanınca anladım
Fiziğini aşan yanık sesin yeni ufuklara
Nasıl pençe vurduğunu, seslenince anladım
Aşkın fotoğrafı gözlerimde fer/kanat
Yürek sürekli zikir ile beslenince anladım
Yaş dorukta, gönül hâlâ çıktığı yolun başında
Başım dağlar gibi sislenince anladım
Bahaeddin KARAKOÇ (Dolunay Yay. 2004)
<end>

<start>
En vefalı gönüllerde en nazlı güzeller 
En süslü sandıklarda çeyizler örselendi 
«Anneler günü”, «Dünya Çocuk Yılı» diye 
Günler, haftalar ve yıllar kurtlarca parsellendi 
Söyler misiniz bize ey pergelli çokbilmişler, 
Gün görmeden giden canlar nerede?
Analar panik içinde, çocuklar zayıf ve tutsak 
Şahin avını gökte avlar, yerde parçalar 
Tohumu besleyemiyor artık bu yorgun toprak 
Ve güldürürken ağlatıyor bütün palyaçolar 
Söyler misiniz bize ey ekilmeden gövermişler, 
Toprağı doyuran kanlar nerede?
En saf mermerin yüreğinde mavi bir (ben) dir hasret 
Seğirir ışığın temposuna seher kuşları öterken 
Cezrin bile yüksekliğine erişemiyor artık med 
Bir beton mezarlıktır bütün kentler gün batarken 
Söyler misiniz bize ey yel esmeden yerlere eğilmişler, 
Yapılan bunca talanlar nerede?
Ayrık ayrık gözlerle baksanız da göremezsiniz
Gönül gözünüze mil çekilmişse ya da doğuştan kapanıksa
Yaz boyunca saz çalsanız da kozanıza öremezsiniz
Kaderinizde Hakk'ın rahmeti yoksa
Söyler misiniz bize ey kıraç topraklara düzensiz ekilmişler,
Leylekler nerede, yılanlar nerede?
Evler neden meyhane, mabetler niçin boş 
Sızım sızım sızlayan telefon telleri değil ata kemikleri 
Her meyveden şarap yaptık ve herkes sarhoş 
Sevgiyi dumanlarla boğduk, kucakladık kemlikleri 
Söyler misiniz bize ey sahneden çekilmişler, 
Sevgiyi ışık yapıp çoğaltan insanlar nerede?
Bir el arıyoruz, kopan liflerimizi bağlayacak bir el
Saatleri yeniden iyi günlere ayarlasın
Helâl tatlılarla beslensin her soylu güzel
Şanımız ötelere doğru parıldasın
Söyler misiniz bize ey sürekli sorulara takılmışlar,
Tabanlar nerede, tavanlar nerede?
Hep yokuşlara mı tırmanacağız düzü görmeden 
Hep buzullarda mı taşıyacağız baharı yazı görmeden? 
Uzak dillidirler, çorak dillidirler çilesiz spikerler 
Karınlarına basılınca öten oyuncak kuşlar gibidirler 
Söyler misiniz bize ey göklere yıldızca çakılmışlar, 
İhlasla dolan kovanlar nerede?
Bahaeddin KARAKOÇ (Kar Sesi – Ankara / 1983)
<end>

<start>
—Öğretmen Hamit Aktaş'ın aziz hâtırasına —
Bahar böyle mi öpecekti yüreğinden,
Yağmur böyle mi yağacaktı saçlarına? 
Böyle mi donup kalacaktı gözlerindeki gülücükler,
Ezgiler nasıl kilitlendi dudaklarına? 
--------Gece vakti vay! ...
Saat nasıl durdu, can nasıl karıştı kuşlara 
Ve son perde nasıl bitti? 
Genç bir meşe gibi sağlamdın, dost ve sevilgen 
Toprak mı çağırdı, dostlar mı itti? 
--------Yıldızın aktı vay! ...
Kara özgürlüğün kancık kılıncı
Hep böyle vurur beyaz zambaklara, nilüferlere 
Sürgün çiçeğiydin ama boynun bükülmezdi 
İmanın tam'dı kadere
-------- Acın yaktı vay! ...
Bu düzen, Bizans keşişlerinin çorlu düzeni 
Hamitlere karşı acımazsızdır, Hamit 
Sen tekbirlerle, salavatlarla yürüdün toprağına 
Gönlümdeki künyede adın: Şehit,
--------Kanın sıcaktı vay! ...
Acı bir frenin ödülü ölüm
Sıla yollarında kan yankılı bir düş 
Bütün tomurcuklar terliyor şimdi 
Mevsim kat kat acılara bürünmüş 
--------Saplanan bıçaktı vay! ...
Kuşluk vakti oldu, sen hâlâ uyuyorsun 
Mermer bir masanın üstünde çırıl - çıplak 
Bulutlar geçiyor ağır ağır güneşin önünden 
Kemiği kazıyor bıçak
--------Şimşekler çaktı vay! ...
Bahar böyle mi öpecekti yüreğinden, 
Yağmur, böyle mi yağacaktı saçlarına? 
Kalem nasıl düştü elinden 
Ezgiler nasıl kilitlendi dudaklarına? 
--------Gece vakti vay!
Bahaeddin KARAKOÇ (Kar Sesi- Ocak Yay. Ankara – 1983)
<end>

<start>
Bir edayla bir cilveyle 
Yüreğimi çeldi gitti.
Elim ayağım tutuldu 
Bozuldum, o güldü gitti.
Tefe koydu sırlarımı 
Sokak sokak çaldı gitti.
Saltanatım bitti artık 
O yıktı, o sildi gitti.
Bir kuştu, belki bir ışık 
Uçtu, göğü deldi gitti.
Zamandan mekandan öte 
Gitmesini bildi gitti.
Gel desem gelmez ki gayri 
Gelmezlere yeldi gitti.
Gördüğüm bir düşmüş meğer,
Bir sevdaymış geldi gitti…
Bahaeddin KARAKOÇ  (Kar Sesi – Ocak Yay. Ankara)
<end>

<start>
Girerim-çıkarım, gözüm yoldadır, 
Gezenler ortada ama sen yoksun. 
Tohum ekenekte, meyve daldadır, 
Düzenler ortada ama sen yoksun…
Yanıktır, yüreği kokar evimin, 
Yorgundur, sıvası akar evimin, 
Kapısı dağlara bakar evimin, 
Hâzânlar ortada ama sen yoksun…
Umut kovalayıp hayâl kurmaktan, 
Dalga dalga kıyılara vurmaktan, 
Yorgun düştüm yokluğunu sarmaktan, 
Kızanlar ortada ama sen yoksun…
Muhatap yok, bölüşemem kozumu, 
Annem bile beğenmiyor pozumu, 
Takvim silkeliyor ince tozumu, 
Tozanlar ortada ama sen yoksun…
Urbam buruş buruş, kunduram çamur, 
Ölüdür kürkünü soyduran samur, 
Kaç kez çiçek açtı koca ıhlamur, 
Sezenler ortada ama sen yoksun…
Vakit düz ikindi bacalar tüter, 
Gece olur ishak kuşları öter, 
Ne acı azalır, ne hasret biter, 
Yazanlar ortada ama sen yoksun…
Bir türlü kırılmaz bu sen zinciri, 
Kim takar bu bilek kesen zinciri? 
Hayatım bir garip desen zinciri 
Çizenler ortada ama sen yoksun…
Rüzgâr kapı kapı gezer evleri, 
Şehri basar Kaf Dağı'nın devleri, 
Aşmak çok zor aşk yolunda şevleri, 
Çözenler ortada ama sen yoksun…
Bahaeddin KARAKOÇ  (Sürgün Vezirin Aşk Neşideleri – Dolunay Yay. 2005 / Ankara)
<end>

<start>
Bir özge mekân ki bir güldestedir,
Satır satır, sayfa sayfa bestedir.
Kemâle erişmiş bir güzelleme
Yağmur da, çiçek de hep bu sestedir.
Koçak kal, gökçek kal, hep göklere bak,
Sevdamın debisi yoğun histedir.
Sürgünün kaderi kaçak kırmızı,
Bazen aydınlıkta, bazen sistedir.
Ey, gönül şehrimin kadim ecesi! 
Sana azuhâlim deste destedir.
Bahaettin KARAKOÇ (Sürgün Vezirin Aşk Neşideleri - Dolunay Yayınları-2004)
<end>

<start>
Güneş çekip gidince gökten döküldü akşam
Lâmbalar göz kırparken bir kara güldü akşam
Sofrasında türkü var,hüzün var karanlığın
Günün yorgunluğuyla kömürdü,küldü akşam
Gözlerini kapatmış kuşlar tüneklerinde
Benimse gözlerimde bir kızıl tüldü akşam
Balkonda resimlerken bu seneki eylülü
İçimdeki mezara sanki gömüldü akşam
Yıldızlara bakarken orda göz göze geldik
İhanete uğramış dertli gönüldü akşam
Gadanı karşılarım,benimle konuş,dedim
Eğreti dikiş gibi tel tel söküldü akşam
Çağlayanda sıçrarken saçları alev almış
Aşkını hecelerken sustu,çekildi akşam
Ömrü geceye akan akşamı yağmur öptü,
Sanki dalgalı bir saç,altın kâküldü akşam
<end>

<start>
Çağırıyor, belli ki çok özlemiş; 
Gece-gündüz hasretle yol gözlemiş, 
Uçmak için kanatları sızlamış…
Geliyorum, telli turnam, yoldayım
Aşktan esrik düştüm, gör ne hâldeyim!
Çok direndim en sonunda “pes”dedim, 
Keseceksen ellerimi kes dedim; 
Eseceksen yüreğimde es dedim
Geliyorum, telli turnam, yoldayım
Ben sana gelirken gör ne hâldeyim!
Söyle dağlarına bizi saklasın, 
İlk celsede davâmızı aklasın…
Ara-sıra kapımızı tıklasın, 
Geliyorum, telli turnam, yoldayım
Ben seni düşlerken gör ne hâldeyim!
Göçmen kuşlar hazırlandı göçmeye
Gönlüm razı değil sensiz uçmaya
Gün doğarken Elmadağ’ı geçmeye
Geliyorum, telli turnam, yoldayım
Yollarda terör var, gör ne hâldeyim!
Gelişimi toroslardan ünlerim
Sustuğumda ufukları dinlerim
Senin ile şifrelenmiş genlerim
Geliyorum, telli turnam, yoldayım
Seni damıtırken gör ne hâldeyim!
Son leylek yuvada boynunu büker
Bir keklik aşkına ne diller döker
Beden acı çeker, ruh acı çeker
Geliyorum, telli turnam, yoldayım
Pusulam şaşırmış,  gör ne hâldeyim!
Aşk, gönülde parlar, kana karışır
Aşk, en kadim bayram, küsler barışır
Karakoç’sa yollar ile yarışır
Geliyorum, telli turnam, yoldayım
Yolum kısaldıkça gör ne hâldeyim!
06.10.2008
<end>

<start>
Kepeksiz ekmek gibisin vitrinde bembeyaz 
Dünyalar dolusu okunmuş evin.
Renk renk çıkınlarını açtığında ilkyaz 
Elma çiçeğisin sen, şeftali çiçeğisin.
Bilirim, hiç eksik olmaz konukları 
Kapısı dağlara açılan ev'in.
Her gece bir şehir kurarım sana 
Her sabah yeryüzü taze bir gelin.
Evinin önünde nöbet tutarım 
Sürgit çiçekçesin, güzelsin, sevin.
Canım kahve ister ey cezve gözlüm 
Kahve kokusunda devin ha devin.
Çöle açılınca sular Leylâ'dır 
Yanağında gümüş bir göl ay, senin.
Ne var ki dünyada vahşet ayakta 
Azık olmaz kitresinden gevenin.
Soykırımı yapılıyor Irak'ta 
Rızkıyla oynuyor domuz devenin.
Irak'ın her yanı ölüm tarlası
Nerde ey Müslüman senin cevşenin?
Okulları, hastaneleri vurmak şehvete dönüşmüş 
Cehennem yüzünü sergiliyorlar gecenin.
Yurt çalmaya, yuva yıkmaya gelmişler 
Nerede duracaklarını kim bilir bu üç erzelin?
Çocuklar vuruluyor kınalı keklikler gibi 
Hangi duvar dayanır önünde böyle selin?
Kerkük, Musul şahdamar, durmadan dağlıyorlar 
Dünya ayağa kalkmış tel'in ediyor tel'in!
Tınmıyor kan emici Siyonist uşakları 
Körüğünü Şaron çeker Bush denen köse echelin.
Şehirler direniyor lânetli şeytanlara 
Kerbela yollarında yürek İmam Hüseyin.
Filler hepten kudurdu, gecikti ebabiller 
Ey kutsal mekânlara titreyen ruhlar, gelin.
Gök utanıp çökse de ezanlar hiç susmasın
Oyuncusu olmayın topu yırtan çevgenin.
Bağdat, Basra, Hille, Necef gazilerimiz
Rahman, Rahîm, Kadîm adıyla direnin.
Bir katkım olsun diye tetikledim şiiri 
Yumruğum döşünedir kirlenen bu evrenin! …
Bahaeddin KARAKOÇ (Sürgün Vezirin Aşk Neşideleri – Dolunay Yay. 2004 / Ankara)
<end>

<start>
Uzar gider kötü günün gecesi, 
Sabır bir deynekti söğüt oldu, gel! 
Duman salmaz viran evin bacası. 
Ak ezgiler kara ağıt oldu gel!
Sığınağım sevgilinin eviydi 
Sevdiğim renk yeşil, beyaz, maviydi 
Yüreciğim demir gibi kaviydi 
Önce hamur, sonra kâğıt oldu, gel!
Kırık bir yanım var tutmuyor kenet, 
Kader bir imzadır, mühlet bir senet 
Anılarda kaldı fasl-ı muhabbet 
Her sitemin bana öğüt oldu, gel!
Sindire sindire acıyla doldum 
Bahar hazan oldu, ben erken soldum 
Aşk dağına çarpıp tarumar oldum 
Uğruna kaç civan şehit oldu, gel!
Bazen bir tepeden mendil sallarım 
Türkü türkü seğrir gevrek dallarım 
Mektup yazar, korka korka yollarım 
Nice korkak şimdi yiğit oldu, gel!
İçime kor, karşı dağa kar düştü 
Dostlar esef etti, yadlar gülüştü 
Askıda nice şey, şeye dönüştü 
Kudurgan benlikler tagut oldu, gel!
Sıcak bir yağmurdur bu göz yaşları 
Göklere bak, dinle göçmen kuşları 
Şardağı'nın, Salavan'ın taşları 
Aşka acıkınca yakut oldu, gel! ...
Bahaeddin KARAKOÇ (Sürgün Vezirin Aşk Neşideleri – Dolunay Yay. – 2004)
<end>

<start>
- Değerli Üstad'ımızın mürekkebi kurumamış bir şiirini, ilk kez ANTOLOJİ okurları için yayınlıyoruz...
en tenha yanımdan öpüyor yağmuru duyan ışıklar
bir mendirek gibi uzanmış sulara yorgun bedenim
nereden zuhur eder ki bu deli sarmaşıklar? 
tekinsiz çığlıklarla kuşatılan benim
ne yapsam dış ile iç örtüşmüyor.
tenimde nota nota gezinirken böcekler
ruhum kendini yeniler bir şarkının nakaratında
ayak ucumda yorgun düşmüş bir fener bekler
sesimin fotoğrafı dolaşır gök katında
ne var ki merkezle uç örtüşmüyor.
gez dedik, göz dedik, arpacık dedik
bir hedef belirleyip bastık tetiğe
kaç geceyi kaç gündüze teyelledik
konu olduk yazılmamış betiğe
sevgi ile nefret hiç örtüşmüyor.
yalpalayıp duruyorum doğduğum günden beri
gözlerimin ufuklarda kanat çırpması da kaçak
beni benden usandırır sevgilinin sitemleri
can kurbanlık, zaman ise en keskin bıçak
verilen cezayla suç örtüşmüyor
bu gece sevenler için yatacağım istihâreye
ter içinde uyanacağım seherden önce
yüreğimi peynir diye sunacağım her aç fareye
bir daha, bir daha düşüneceğim ince ince
hayat öpücüğüyle öç örtüşmüyor
Bahaeddin KARAKOÇ - 24.01.2006
<end>

<start>
İşsizler, aşsızlar gıdalarını
Kuru peksimetten, lavaştan çıkardılar.
Üçkâğıtçılar/gözbağcılar
Ekmeklerini taştan çıkardılar.
Evrim dediler, devrim dediler
Budunu ifsad edip baştan çıkardılar.
Hem davâcı, hem de savcı ve hâkim olup
Hükümlerini kurudan yaştan çıkardılar.
Tezden ölmek isteyen hastanın canını
Yavaştan yavaştan çıkardılar.
Nice şirketler kuruldu kâr amaçlı
Şiiri havâstan çıkardılar.
Hızlı yaşamak için hızlı trene
Üşüştük ama makastan çıkardılar.
Kapı,ar kapısı değil kâr kapısıymış
Ahlâkı esastan çıkardılar.
<end>

<start>
Dorukta oturur yerden alçaklar
Atları ürkütür kuru şakşaklar....
İmanlı horlanır,imansız vurur;
Kızıla boyanır en masum aklar.
<end>

<start>
Dünkü günün şafağı dünde kaldı
Kapattın o defteri, karıştırma bir daha.
Gönlün yapışsa bile dün, senden dün ayrıldı
Selâm yeni sabaha…
Dünkü günün tortusu dünde kaldı
Dağıldı eski dostlar, toplanmazlar bir daha.
O acılar, o zevkler yansın çıkınlarıyla
Selâm yeni sabaha…
Korkuları emziren, büyüten şuuraltı
Ölü denizlerden ünleyemez bir daha.
En cins ışık atını kapıya bağlamışsın
Selâm yeni sabaha…
Sen yeni bir ırmaksın, aktığın deniz yeni
Cinlerin çağırsa da dönemezsin bir daha.
En oynak med ve cezîr ısırsa da içini
Selâm yeni sabaha…
Dün kirli bir gömlekti ve çıkarıp attın bil
Eprimiş hâtıralar giyilmez ki bir daha.
Sen Hakk’ın divanına erliğe soyunmuşsun
Selâm yeni sabaha…
Dünkü gün dünde kaldı, sen bu günü yaşa can
Bu günü kaçırırsan ele girmez bir daha.
Sevmenin, öğrenmenin bölünmeyen yaşından
Selâm yeni sabaha…
Bahaeddin KARAKOÇ (Ay Şafağı Çok Çiçek –Beyan Yay. İstanbul / 1998)
<end>

<start>
Renk renk gömlekler giydirdim
Üşüyen çıplak dağlara…
Dalları göğe değdirdim,
Yüreğim kuşak dağlara.
Orman olmak doğamda var,
Şelâleler bende çağlar,
Güneş atlarını salar
Başları ap-ak dağlara.
Şairim işim bu benim
Mendirek tanımaz gemim
Bazen ışık,bazen çenim
Tuzaktan uzak dağlara.
Her seher bir sütlü firik
Her ses ütülü ve lirik
Dört mevsim Tanrı’yla birlik
Makâm-ı uşşak dağlarda
Hey çekerim kuşlar duyar,
Yankısını taşlar duyar,
İnişler-yokuşlar duyar
Gövermiş başak dağlara.
Yorulan dağda yorulsun,
Vurulan dağa vurulsun..
Varsın keyfince kurulsun,
Yüreğim döşek dağlara…
<end>

<start>
Karşı duran karlı dağlar akça gönlümdür 
Bir çoban ateşi ince ince tütende 
Gök ırgalanır gözlerimin sarı nehrinde 
Eşim keklik bir kafeste ötende.
İster çöpten olsun 
İster sarı altından 
Kafes aynı kafes oy 
Kara bir zindan!
Gece bir atmacadır, döner üstüne üstüne 
Ekşi bir elmayı koklar yüreğin 
Çiçekleri çirkin bir perde iner üstüne 
Çoğalır karası şeker gözlerinin.
İster gül çubuğundan olsun 
İster söğüt dalından 
Kafes aynı kafes oy 
Karanlık bir zindan!
Kesik kanatlarda derman ne gezer 
Çalmışlar rüzgârını meşeli dağlardan 
Hicret düşlerini kelepçelemişler 
Parmaklarındaki kına değil, kan.
İster çelik telden olsun 
İster saç kıllarından 
Kafes aynı kafes oy 
Kapkara bir zindan!
Çalmışlar nice yıllarını, meyvesi acı 
Perçemler taranır eski aynalarda 
Çeyizi çürümüş sabır sularında 
Bir yıldız çarpmış yüreğine, sonra bir daha.
İster giysilerden olsun
İster paradan puldan
Kafes aynı kafes oy
Küflü bir zindan!
Şu buzlu camlardan buzlar daha güzeldi 
Nerde kaldı karda sekmek, doruklarda uçmak? 
Kim demiş kekliğim evcilleşti, 
Kime kalmış gönül yarasını sarmak?
İster mukavvadan olsun
İster kerpiç tuğladan
Kafes aynı kafes oy
Acımasız bir zindan!
Kekliğim tutsak ta ben hür müyüm? 
Kıyılara vura vura akıyoruz ya 
Sevgiyi, şiiri, düşü öldürenler vurmuş bizi 
Selâm verdiğimiz gün bu dünyaya.
İster buyruklardan olsun
İster kurallardan 
Kafes aynı kafes oy 
İlkel bir zindan! ...
Bahaeddin KARAKOÇ (Kar Sesi – Ocak Yay. Ankara – 1983)
<end>

<start>
Simferopol kızları sümbülden damıtık su; 
Baktıkça hârelenir gözlerinin buğusu…
Nazmı zor bir râyiha mekânı kamçılıyor,
Harfleri öteleyen yeniden diriliş bu.
Gözyaşı Çeşmesi’nden su içen güvercinler
Birbirini esenler: hû! hû! sevgilim, hû, hû!
Hansaray’da gezerken şaşırdım pusulayı,
Asıldım hayallere, kaçtı vaktin uykusu.
Vakit ki buralarda bâkireler âyini,
Sanki gönül yoluma kurulmuş bin bir pusu.
Kalem kokuyu aldı,”deh! ” desem şahlanacak,
Dizginleri bırakmaz dil’in beyaz nâmusu.
Bakışlar konuşurken aracıya gerek yok,
Âşıkların lisanı yoksul koyar kâmusu.
Rengin ritmi gözdedir, gerçek ışık özdedir
Acıyı tadan bilir, sevgi ise bengi-su.
Çok tel örgüler aştık, menzile ne kaldı ki? 
Şair bir bulutum ben, çizginin en doğrusu.
<end>

<start>
Nefret perdesinden yansıyan sûret,
Boğulur asitli mor bir boyada.
Aynı kalıptansa sûretle, sîret,
Suç ne törededir ne de hayâda.
Taş diyorsun, sözden ağır taş olmaz; 
Dosta fırlatırsan asla hoş olmaz.
Her bedende birden fazla baş olmaz,
İki keklik ötmez aynı kayada.
Zeytin, yeşil gözlerinden yaş döker; 
İncirin üstüne karanlık çöker; 
Sevdalı nar ah üstüne ah çeker
Bir ağaç kendini assa rüyâda.
Sıcakken iş görür elinde ütü
Kış boyunca gören var mı hüthütü? 
Suçlama teleme tutmayan sütü,
Sütün damarı ak, kusur mayada.
Koruganı yoktur gönül katının,
Dizgini rüzgârdır yılkı atının
Dere boyundaki yarpuz otunun
Dalları, kökleri malihulyada.
Dönüşmüşse eğer kapı ziline
Kilit takamazsın sivri diline
Bir gün ulaşırsın son menziline
İster süvari ol, ister piyade.
Söz odur ki kavî dura mıh gibi
Matkap olup kurcalaya gâibi.
Sana fırsat vermiş mülkün sahibi,
Sevgi başak tutmaz haram riyada.
<end>

<start>
Bu bulutta nerden ağdı havaya? 
Duam o ki, sel kesmesin yolları. 
Küskün kuşum dönsün artık yuvaya, 
Çiçeklensin gök zeytinin dalları.
Ölümün yosunu sarmış gölleri, 
Kuğular hıçkırır kara düşlerde. 
Solarken umudun beyaz gülleri. 
Eski şamata yok mor gülüşlerde.
Sözlümdün sevdalım, caymak da niye, 
Doğan ay'a perde germek iş midir? 
Gözlerini dizdim gümüş siniye,
Bilesin ki yandığımın resmidir.
Sana doğru uçan bir kuştur saat; 
Her tik-tak adınla bir düğüm atar. 
Dokunan kumaşta yansır kâinat, 
Mekikler koşarken baharat katar.
Kavle sadık yürek kapına düştü,
Bir gölge ışıkla oynarken dama. 
Gönlüm gönül nimetini bölüştü,
Sıva sıcağını soğuk odama.
Dön bana yüzünü, dön de barışak, 
Çözülsün buzullar muhabbetinden. 
Dağılsın saçların hep başak başak; 
İzin çıkar, tel tel devşireyim ben!
Bahaeddin KARAKOÇ (Kar Sesi- Ocak Yay. Ankara- 1983)
<end>

<start>
Vakit akşama kilitlendi 
Kuşlar da farkında mıdırlar bilmiyorum 
Bir gün daha geçip gitti ömrümüzden 
Bir elma daha düştü daldan
Vakit akşama kilitlendi 
Atlar da farkında mıdırlar bilmiyorum 
Esintinin yönü değişti durup-dururken 
Gökkuşağı bilezikler takmışlar 
Ayakları görünmüyor halhaldan
Vakit akşama kilitlendi
Ya balıklar, onlar farkında mıdır
Dayanılmaz boyutlarda çağrısı ötelerin
Belki kaza, belki kader
Denize bir insan düşüyor sandaldan
Vakit akşama kilitlendi
Ya gardiyanlar, onlar da farkında mıdır
Bir gün daha eksilirken mahpusun cezası
Tâdatta
Bir ceset çıkıyor çuvaldan
Vakit akşama kilitlendi
Hamaklarda sallanıyor Don Kişot şairler
Tanıklık yapmaya reşit değiller
Bir daha, bir daha derken
Son elma da düştü-düşecek daldan
Vakit akşama kilitlendi 
'En büyük takım, bizim takım'dır 
'En büyük asker, bizim asker' 
Hep hava basıp durur körükler 
Kırmızı şeritli bir aferin gelecek diye 
Örümcek kraldan…
Bahaeddin KARAKOÇ (Sürgün Vezirin Aşk Neşideleri –Dolunay Yay. ANKARA)
<end>

<start>
Köşe başlarını tutmuş tutanlar
Geviş getiriyor Hakk'ı yutanlar.
Nice şehitlikte faşing düzenler,
Şu hürriyet alıp afyon satanlar.
<end>

<start>
Eğer yüzmek bilmiyorsa
Bir dalan bir daha çıkmaz
Gözlerinin karasına
Ateş demez, kar-kış demez
Çağırsan kurt-kuş sığınır
Kollarının arasına
Güvercinler kanat döşer
Renk renk kelebekler döner
Yüreğinin çırasına
Otacımsın, sertacımsın
Umut sende,devâ sende
Bütün gönül yarasına
Eğmeden, bükmeden derim
Doğru sözün net’i budur
Seven bakmaz darasına
Pis sanattır kalpazanlık
Sözü tersine çeviren
Güvenmesin parasına
Damla versin sel yapayım
Yüreğimi tel yapayım
Sevdiğimin curasına
<end>

<start>
sessizlik hep bu vakti kollar
sensizlik içime oturur
perdeye yansımaz
yeni masallardaki taş-çamur
palasını sıyırmış rüzgâr
savrulup dağılıyor bulutlar
gökyüzüne bakarken
gözlerinle karşılaşırım birden
o an hatırladığım bir anı
yüreğime batan bir hançer olur
hayatım cehennemden beter olur
akıttığım gözyaşı ve ter olur
nitelikleri de unuturum
nicelikleri de
şu karşımdaki ev, kimin evi? 
gıcırtılı bir dış kapı
ve tütmeyen heyulâ gibi bir baca
kendi kendime konuşurum
sen yanımdan ayrılınca.
sessizlik hep bu vakti kollar
sensizlik yüreğime oturur
hayâlin karşımda dikilip durur
ne gözlerin gülümser
ne de dilin konuşur
e! derim elma kokar
e! derim esririm ben
seni bu konumlarda boyut boyut düşlerken
geceyi yarılayan ay bir bulutla buluşur
e! derim eylem başlar
e! derim ürker kuşlar
şu yıldızın adı ne,
şu dağ nereye bakar?
biraz yorgun biraz tenha
daha çok münteha
ay buluttan sıyrılınca
balkondan bir kedi atlar
içimde tepişir atlar
kendi kendime konuşurum
sen yanımdan ayrılınca
sessizlik hep bu vakti kollar
sensizlik gözlerime oturur
bir çeşme ağıt akıtır su yerine
yüzüme dağların serinliği vurur
sensizlik bir bıçak gibi saplanınca
ağzım kurur,dilim tutulur
bir akrep gibidir sessizlik
zehirli iğnesini batırıp durur
yıldızlara derim ki,uyku vaktiniz geldi
sarhoş kusmuklarıyla kirlenen şehre
acınarak bakarım uzaklardan
yollar kilitlenmiş suskunluğa
bütün köprülerin ateşi düşük
her zaman gece vardiyasında çalışır
sabahı iple çekerim
kokunu uzaklardan alınca
yoluna güller dökerim
bıldırcın ışıltılı dualarımı
senin için uçururum,seni beklerim
e! derim ezele ve ebed’e takılırım
e! derim edep ve edebiyata
dünyanın yeniden yaratıldığını hissederim
sen konuşunca
sonuna kadar seni dinlerim
kendi kendime konuşurum
sen yanımdan ayrılınca…
26.09.2009
<end>

<start>
Kuyruksallayan
Tâ kabataş devrinden kalma
Ordusu olmayan bir başkomutan
Tebaası olmayan bir kral
Olmayan tabanına kertenkele gibi yapışan
Tavana bakamayan bir kriz buluntusu
Haberli değildir yaşadığı çağdan
Tek sığınağı kalmış: kamusal alan
Yasaklamış beyaz güvercinlere
Kasıp kavururken ülkeyi talan
Ekrem’in cini soruyor Erdem’in cinine:
-Sahi nedir bu kamusal alan? 
Erdem’in cini cevaplıyor:
-Tusinami değilse eğer
Kuyruklu yıldız hiç değildir; 
Olsa olsa kuyruklu bir yalan! ..
<end>

<start>
Renkli vitraylara dönüşürken bir şiirin kıtaları 
Dolunayın ışığı ta kuyu diplerine vuruyor 
Bir vuslat sahnesi yaşıyor kuyudaki su 
İnceden bir türkü tutturuyor.
Dişlerini toprağın etine derin gömen taş 
Bildiği bütün türküleri unutmuş 
Kekik ve reçine kokan rüzgâra soruyor notalarını 
Ufuk çizgisinde bir yer tutmuş.
Değirmenci türküsünü unutmuş sulara soruyor 
Belleği tebeşir tozuna çevirmiş notaları 
Bir ateş gözlü puhu kayalarda sesini soyunuyor 
Küçücük yüreğine dolamış öteleri.
Külde pişmiş bir kömbe tadı veren bu hayat 
Sabah beyaz, öğle mavi, ikindiden sonra hep bulutlu 
Her gece ovanın bir ucundan su içmeye gelir bir at 
Atın soluğundan kanatlanır su.
Yolcu türküsünü unutmuş sanki dili lâl 
Yokluk ellerini ısırıyor ceplerinde 
Gönül en zehirli çiçeği yakalıyor dal dal 
Avını kollayan bir yılanın gözlerinde.
Kömür de iz bırakır renkli tebeşirler de 
Sonsuza dek kardeştirler kara ile ak 
İster at sırtında ol ister teneşirde 
Sönmeyen her tutku bir kızıl zambak.
Çiçektir, ıtırdır, ışıktır benim türkülerim 
Sesimi boyayan bir beyaz kaçak 
Sevdalanır sevdalanır söylerim 
Dilimin yarısı güldür, yarısı bıçak…
Bahaeddin KARAKOÇ (Leyl ü Nehar Aşk –Türkiye Diy. Vak. Yay. ANKARA / 1977)
<end>

<start>
her akşam ilk yıldız ağarttığında gümüşlerini
masmavi bir kuş süzülür yeryüzüne doğru
havayla sürtüşen kanatları kavisler çizer
gökadalar oluşturur
bu kuş benim kuşum biliyorum
her gece yolunu bekliyorum
o bana yaklaşınca
yüreğimde çifte davullar vurur
benim kuşum yeryüzüne inerken
gökyüzü yekpâre bir ağaç olur
ve çiçeğe durur salkım salkım
notaya dökerim yıldızların cümbüşlerini
sürüsünü yatağa vuran bir garip çoban
efkârlanıp bir türkü tutturur
türkülerin pervazlandığı yerde
insan insanca, kuşsa kuşça
mutlaka kendine sığınak bulur
benim kuşum bana göklerin armağanı
takvîmlere bağlamışım dönüşlerini
kimi zümrüdüanka diyor,simurg diyor kimileri
bir cennet kuşu demek kalıyor bana
hep ben yorumlarım gizemli düşlerini
kuşum derim,yârim derim,dostum derim
benim kuşum akıl,benim kuşum gönül
ve serâpa nûr
bana geldiğinde altın gagasıyla
penceremin yeşil camına tık-tık vurur
sel’e kapılmış gibi kapılırım gülüşlerine
iki gözü iki bal peteği
erguvan çiçekleriyle dolu eteği
çiçekleri üzerime serpeler
sonra benim kuşum,benim yârim
yüreğimi yüreğine hapseder
rıza makamında çalar her tambur
en yumuşak yastık benim yastığım
dikensizdir,ne esner ne buruşur
ay’ın bulutlarla sarmaştığı gibi
başını yastığıma koyduğunda
gökçen kuşum,gökçül kuşum bu yastıkla soruşur
bazen gözlerini kapatır dış âleme
yüregiyse ya vedûd,ya vedûd diye verur
yastık da aynı cezbeyle katılır bu nakarata
bense sabaha dek semâ dönerim
ne zaman ki kuşum gözlerini açar
aşk bir kılıç gibi iner tepeden
yanık toprağı diriltir,
beklemekteki tohumu yeşertir yağmur
meyhanenin toprağında ayık bir yer var mı? 
şarabı başkaları içmiş sarhoş gezen benim
gökçen kuşum yine gökyüzüne çıktı
ayaklarındaki gümüş halhalları şıngırdatarak
bense ıssız bir adaya düşmüş gibiyim
deniz süvarileri kuşatmış adamı
bir yönden kendime küsmüş gibiyim
hâlâ gökyüzüne bakıyor penceremin yeşil camı
yastığım ya vedûd- ya vedûd diyor
cevşensiz yorumlar umurumda mı? 
kızmak,kılıç çekmek hüner değil
elin ve yüregin tutuyorsa işte boynum
çekinmeden vur!
26.10.2009
<end>

<start>
Akılgından bir dal kestim
Sopa yapmak değil kastım
Ben anadan doğma mestim,
Sen gitsen gizin kalıyor.
Yol oldum yoluna ulak
Ne aşım, ne işim dölek
Ne yapar yanmışsa bulak? 
İçimde sızın kalıyor.
Avârelik işim oldu,
Gülümsedim hışım oldu,
Hüzün kan-kardeşim oldu
Her şeyde izin kalıyor.
Sevdiğini ah bir bilsem
Umursamam yüzyıl yelsem
Oturup resmini silsem,
Ortada ağzın kalıyor.
İstihâreye yatarken
Çok derin kulaç atarken
Her yıldız bir bir batarken
Senin yıldızın kalıyor.
Döküldüm yârim döküldüm
Çok kırıldım, çok büküldüm
Sapa dağlara çekildim
Ayrık denizin kalıyor.
Doruklara duman çöker
Gökyüzü gözyaşı döker
Kolumu ayrılık büker,
Elde hep hüzün kalıyor.
Bahaeddin KARAKOÇ (Ihlamurlar Çiçek Açtığı Zaman / Ayışığınsa Serenatlar – Sıla Kitapları / İstanbul -2001)
<end>

<start>
Yadellerde bayrağımı görünce, 
İlim düşer, obam düşer aklıma. 
Kapılırım bir sınırsız sevince, 
Görür görmez selâm düşer aklıma.
Ne bir benzeri var, ne de bir eşi; 
Odur gökyüzünün Ay'ı-Güneş'i... 
Bir özgürlük imi, bir aşk ateşi, 
Bengi-çiçek sılam düşer aklıma.
Neler çağrıştırmaz ah, neler neler; 
Bulutlara değse yağmur çiseler... 
Işığına emeklerken bebeler, 
Şiir düşer, kelâm düşer aklıma.
Hatıralar birbirine ulanır, 
Hasret kuşak kuşak cana dolanır, 
Vurgun yemiş gibi gönlüm bulanır 
Anam düşer, babam düşer aklıma.
Babam şimdi bağda çubuk buduyor 
Annem benim için oruç adıyor 
Rızkı olan çorbamızdan tadıyor, 
Üç aylarda tövbem düşer aklıma.
Dayım, Düztarla'da toprak belliyor, 
Yengem börek yapmış, azık yolluyor 
Sarı öküz kuyruğunu sallıyor 
Dirgenimle yabam düşer aklıma.
Kardeşim bir kıza gönül kaptırmış 
Ne yazı yaz imiş ne de kışı kış, 
Tünele girenler arar bir çıkış, 
Kaç bıldırlık çabam düşer aklıma.
Ben de çocuk iken çok kuzu güttüm, 
Yeşil nohut yolup firikler üttüm, 
Elimle besleyip koçlar büyüttüm; 
Yün çorabım, abam düşer aklıma.
Yadellerde bayrak vatan demektir 
Her kutsalda birim aşk ve emektir 
Vatansız, bayraksız dünya temektir; 
Defter-kâğıt, kalem düşer aklıma.
Yürü hey KARAKOÇ, bayrak aç, yürü; 
Düğüne çağırır aldığın dürü... 
Bazen gündüz, bazen gecenin körü 
Eşim-dostum, balam düşer aklıma…
Bahaeddin KARAKOÇ (Ihlamurlar Çiçek Açtığı Zaman / Ayışığında Serenatlar – Sıla Kitapları / İstanbul -2001)
<end>

<start>
Bu sene hiç güleç olmadı bahar; 
Çocuklar çok ürkek, çiçekler kirli
Havada bir kurşun ağırlığı var,
Gökten zulüm yağar, sular zehirli.
Bademler, erikler çiçeğe durmuş
  Neden fark etmedim bugüne kadar? 
  Kırlangıçlar gelmiş ve yuva kurmuş
  Hep bende toplanmış kara bulutlar.
Çarşı – pazar dersen boş kalabalık,
Dervişin yüreği zikir hâlinde...
Bu hâllere sık sık çarpar bir balık, 
Tesbih yapar sevgiliyi dilinde.
Sahi, balıkların dili nicedir? 
     Her dilden anlarım, ikisi hariç; 
 Bunlar ibranice, ingilizce’dir; 
                 Biri mordekay, biri havâric.
En güzel ötücü kuş öttüğünde
Dedim ki: - bu ritm aşkın doğası.
Kim takılıp kalır toyda – düğünde? 
Gökçül bir alazdır sabah duası.
Yüreğin mermiyse kalk namluya sür,
       Birazdan o katil uçaklar geçer...
    Derin bir açılım ince tefekkür,
  Ufku velveleye verir serçeler.
Bahaettin KARKOÇ (Sürgün Vezirin Aşk Neşideleri - 2004)
<end>

<start>
Ay marallar,marallar! 
Bu nasıl yerçekimi? 
Ay’a uzanmış dallar,
Yerin gözü havada…
Ay marallar,marallar! 
Bu nasıl gökçekimi? 
Kökler toprağı yarar,
Daüssıla ayvada.
Ay marallar,marallar! 
Bu nasıl kan çekimi? 
Herkes bir silâh arar,
Barış olmaz dünyada.
Ay marallar,marallar! 
Bu nasıl aşk çekimi? 
Bütün aşklar bir firar,
Gönül malihulyâda.
Ay marallar,marallar! 
Nedir fiil çekimi? 
Yetsin bunca intizar,
Korkulara elvedâ…
<end>

<start>
Değişim rüzgârı sürekli eser 
Baban der: -Gönlüne aşk nârı düşmüş. 
Annen, her duada sana gülümser, 
Der ki: -Çiçeğime bey arı düşmüş.
Eşin-evdeşinse eğer el kızı 
Yâr belle, can belle, hiç duyma sızı 
Her gece karşında Çobanyıldızı 
Sevin ki özüne nigârı düşmüş.
Gün gelir sen de bir baba olursun 
Oğlunla, kızınla oba olursun 
Yazın yellek... kışın soba olursun 
Bilirsin ki ömrün baharı düşmüş.
Deh! dersin atına, kırar dizgini; 
Yüreğinle yoğurursun yazgını 
Kuzgunlara yaşatırken bozgunu 
Bakarsın atının kayarı düşmüş.
Güneşle kalkarsın, Ay'la yatarsın 
Güçlüsün, her taşı uzak atarsın, 
Bir sabah er kalkar bir de bakarsın 
Dağlara mevsimin ilk karı düşmüş.
Saat tik-tak, tik-tak çalışır durur 
En sonun en başa gölgesi vurur 
Gönül, vakti maden bilir avunur, 
Bakarsın onun da ayarı düşmüş.
Resimdeki deniz, ölü bir mavi, 
İçine kokular dolar semavî... 
Feleğin cilvesi, şamarı kavi, 
Murat yeşiline çok sarı düşmüş.
Sular küsmüş değirmenin bendine 
Söylenir durursun kendi kendine 
Er-geç getirecek seni kündüne 
Peşine zevalin rüzgârı düşmüş.
Portakal dilimli, nar ise diş diş, 
Doruğa yetersin başlar bir iniş…
Nerde renk cümbüşü, nerde meneviş? 
Canına cânânın didarı düşmüş.
Yorgun tarla her ürünü kıt verir, 
Helal rızık er-kişiye kut verir…
Bir bahçeye dut dikersen dut verir, 
Arife her sözün kibarı düşmüş.
Sözüm o ki, meyve dalda ballanır; 
Hasat çağı her dal tek-tek sallanır. 
En güzel mektuplar dosta yollanır, 
Derkenarda bize uyarı düşmüş.
Mazgallara yuva yapan kuşlar oy, 
Üstümüze yuvarlanan taşlar oy, 
Takvimi olmayan derin düşler oy, 
Beyliğimin muhkem hisarı düşmüş!
Bahededin KARAKOÇ (Ben Senin Yusuf’un Olmuşum – Dolunay Yay. Ankara / 2006)
<end>

<start>
Zaman ilân eder kaybolduğumu,
Bakınıp dururum öyle umarsız.
Yüksek uçan şu kuş kaz mı, kuğu mu? 
Her bahçe fakirdir incirsiz, narsız.
Kuyu cidarında bir semenderim,
Kuyuda hiç su yok, gökteyse bulut.
Isırgan otuyla dağlanmış derim,
Her yükselti deve sırtında hamut.
Orman uğultusu, dağ uğultusu
Beklediğim sesin önünü keser.
Çivi gibi batar aç karnına su,
Dengelemek kâbus olur serteser.
Karıncalar kapıları kapatmış,
Ormanı sallıyor kukumav kuşu.
Nehir av bekliyor, pusuya yatmış,
Her aşk sarhoşunda vardır bu huşû.
Tekinsiz yolaktır fal soylu cifir
Sapaksız bulvarlar girer düşüme.
Geceler yapışkan, geceler zifir
Neden devamlıdır ah bu üşüme?
Amelimle yüzleşmeye yüzüm yok,
Kaçak yaşamaksa devâsız illet.
Yazgı nokta koymuş buna çözüm yok
İntiharı seçmek en ağır zillet.
Evimin yolunu bulamıyorum
Duvarın ardında bir duvar daha
Göklerden bir çağrı alamıyorum
Gönül teknem demirlemiş berzaha.
Nerde ekmeğimi aşımı koysam
Yokluğumu öter bütün sirenler.
Yorulup raylara başımı koysam
Kimse görmez, ezip geçer trenler.
Görünen yerlerde asılı resmim
Değdiremem meyvelere elimi.
Nüfus kütüğünde yaşayan ismim
Kime anlatacak gerçek hâlimi?
Zaman ilân eder kaybolduğumu
Yeşil yeşil kanar şiir damarım.
Ömrü ebed kılan bengisu bu mu? 
Niye bir tam değil on tane yarım?
Ne bülbül mutludur, ne de gül mutlu
Hayat nedir, didikleyin, anlatın! 
Benim resimlerim hep üç buutlu,
Hangi ucundayım ben bu hayatın?
<end>

<start>
Yeryüzüne-gökyüzüne gülümseyerek
Salt doğa konuşuyor sesi titrek
Bir beyaz güvercin uçuyor bana doğru
Gagasında zeytin dalı
Ne kadar da edalı mübarek
Barışın simgesi bu olmalı
İçim içime sığmıyor
Notalarla oynaşıyor parmaklarım
Yaz kâtip! Kalemin dal dal yeşersin
Esrimezsen duraklarken düşersin
Helâl ekmeğimin katığı da helâl olsun
İçitim zemzem olsun, zülâl olsun
Başkatığım tîn ile zeytin olsun
Sevgilimin gözleri gibi kara zeytin
İsterse payıma düşen bir melâl olsun
Daim kıpır kıpırdır dudaklarım
Ben bir sevda şairiyim
Ulu bir zeytin ağacı gibiyim
Kan dökmeyi, can yakmayı yakıştıramam insanlara
Sevgiyle meyveye durduğumda
Bütün ağırlığım barıştan yana
<end>

<start>
Sevgi olmasa,
Üşürdüm kuyularda ey dost! 
Karanlığın rüzgârı dalgalandıkça,
Sevgidir çoğaltan soyumuzu; 
Sevgiliyi andıkça.
Şiir olmasa,
Olur muydum sanki şimdi ben? 
Geçmişin ve geleceğin dilidir şiir.
Ne zaman yakalasa beni içimden,
Nadide çiçeklerden bir iksir.
Umut olmasa,
Yürekte ne ışıyacaktı kandil kandil? 
O umutlar ki her zaman bir kutlu asa,
Yeşertir en çorak gönül topraklarını
Çil çil! ...
Düş olmasa,
Tükenir miydi hiç penceresiz geceler? 
Can kendini vururdu yokuşa,
Kilitli kapılar gibi
Birbirine kilitlenirdi bilmeceler.
Hülyâ olmasa,
Ruh nasıl hicret ederdi tâ yıldızlara? 
Şiir, düş, umut ve hülyâ
Bir sevgi oylumu mor menekşe; 
Selâm kaleme, kâğıda.
Sabır olmasa,
Nasıl yumuşatacaktık ayrılığın kemiklerini? 
Hayatlarımızla bağlı olmasak toprağa,
Ezgilere karıştırıp kimyasını
Böylesine koklayabilir miydik çiçeklerini?
Hasat vaktidir şimdi,
Şiirin en güzel sabahı,
Sevginin ak topuklarını yüreğe vurduğu an,
Ne ışık, ne rüzgâr, ne de sular uyuyabilir artık; 
Dipdiri bir medeniyettir kan…
Bahaeddin KARAKOÇ (Kar Sesi – Ocak Yay. – 1983)
<end>

<start>
-And olsun ki zeytine, Filistinli kadınları
ve çocukları hiç unutmayacağım.-
Bembeyaz barış güvercini
Pat diye önüme düştü
Gagasındaki zeytin dalını
Alevler yuttu
Yeryüzü-gökyüzü
Saklanacak yer aradılar utançtan
Ama Cemiyet-i Akvam tınmadı
Bir umut yansımadı Obama’dan
/Ege ve Akdeniz bölgesi
Özellikle de Edremid, Milas ve Kilis
Zeytinliklerinden özür dilerim/
Gazze’nin
Ve bir bütün olarak Filistin topraklarının
Zeytinliklerinden konuşmak istiyorum
Göçerilikleriyle ünlü
Gittikleri her yerde vatan çalan
Bütün katıkları salt yalan olan
Ve içtikleri kanların şehvetiyle boğulan
Zalimlerin en korkuncu
Zulümlerin en çirkini
Yahudileri gösteriyor pusulam
<end>

<start>
Yazdan sonra güz de vedâlaşıyor; 
Gün batarken dumanlıdır bacalar.
Gündüzleri, yuvalara taşıyor,
Kışa hazırlanan tüm karıncalar.
Hüzünlüdür ormanların âgûşu,
Parkların çehresi şimdi daha mor.
Sanki dünya zor mahkûmlar koğuşu
Takvimler süreğen, çile dolmuyor.
Esintinin kokusuyla üşüyor
Kulak memeleri, burun uçları,
Yapraklar dallardan top top düşüyor,
Çiyle sırlanıyor çiçek taçları.
Çiçekler ki artık koku vermiyor,
Durmuş kılcal damarların atışı.
Her anahtar her kilide girmiyor,
Bir yas ayinidir günün batışı.
Heybe delik, koyduğumuz dökülür,
Dağıtmakla geçer bütün ömrümüz.
Kar, dağlara gülümseyen türküdür,
Bir sazdır inleyen gönülde son güz.
Yaylaları terk edeli turnalar
Bereket eksildi nazda, niyazda.
Suya parmak batır parmağın donar
Tahta köprü zangırdarken ayazda.
<end>

<start>
Bu gece buradan ayrılacağız
Ona göre ayarladık saatlerimizi
Ay karşı tepeden ovaya doğru
Kaydırırken billurdan kızağını
Giyinip kuşanacağız pusatlarımızı
Son defa el-ele tutuşacağız
Son defa el-ele dışarı çıkacağız
İkimiz aynı anda bırakacağız avazımızı
Kendine iyi bak! 
Sesimiz çok titrek
Gözlerimizse ıslak
Sen kuzeye yönlendireceksin binitini
Bense güneye
Ayrılık türküleriyle kamçılayacağız
Ay ışığında koşan atlarımızı
Avcı kuşlar yanlarında azık taşımaz
Her yerde rızkları karşılar onları
Bizim azığımız da öyleydi
Topu-topu bir yüreği uçuracak kadar
Cevheri ateş olan bir sevda
Ne memleket, ne yıldızlar
Ne de gençliğin daha uzak
Bu gök kubbenin altında
Dön, bir kez daha yüzüme bak
Sevgili en yakınındayken başlar
En uzak
Bu gece buradan ayrılacağız
Senin yüreğindeki keklik
Senin için ötecek
Benim yüreğimdeki laçin
Benim için yüreğime pençe vuracak
Sen kendi güneşine uçacaksın
Ben kendi güneşime
Vedalaşarak.
02.12.2009
<end>

<start>
İki gözün iki saltanat mührü
Kür nehri gibi dalgalı ve menevişli
At başı gibi görklü,kız başı gibi erkli
Delilde doyurgan, kararda buyurgan
Kuzey yıldızları gibi hareketli
İki elin iki saltanat kayığı
Dalgaların üzerinde sekip durur kayıklar
Bir tarafta Karadeniz, bir tarafta Hazar
Senden sana doğru akar bütün sular
Asya toprakları gibi hararetli
Ben senin için nöbet tutarım gündüz-gece
Ey güzelliği ahlâkla, gücü adaletle taçlandıran ece
Sen bilirsin, tebaan da bilir ki her şey fani
Her kirpiğin bir kılıçtır hakanî
Ellerin, bütün ellerden maharetli
Sultanım saltanat mührünü kalbime bastın
Ne öldürmekti, ne de uzaklaştırmaktı kastın
Bense bengisuda yıkadığım bu güzellememi
Çiçek açan her ağacın dalına astım
Sevgi kadar, selâm kadar bereketli.
06.12.2009
<end>

<start>
Varıp dayandın bir han kapısına vurdun tak tak
Sana,”necisin, nereden gelirsin? ” demezler mi?
Dilin dişlerine geçer, hâlin olmazları imâ eder
“Neden böyle ikide bir irkilirsin? ” demezler mi?
Durum vaziyet kuşkulu, cevap gibi cevabın yok
Bir tanık/bir tanış göster, düzelirsin” demezler mi?
Akil ol, deli ol, ortaya çıkmaz mı sonunda gerçek
Olmaz şeyler konuşunca “nereden bilirsin? ” demezler mi?
Hayat yolunda kavisler, kasisler hiç eksik olmaz
Göller içen göl olsan da eksilirsin, demezler mi?
Ham meyveyi yetkin kılan sabrın altın saçlı güneşi,
Yanık buğdayda öz olmaz, yüksünürsün, demezler mi?
Erken öten horoz bilir, bir de kırık testideki su; 
Vakit gelir karpuz gibi kesilirsin, demezler mi?
Hangi yıldırımın evi, rüzgârın mülkü olmuş ki,
Gururlanma zeytin gibi ezilirsin, demezler mi?
Defter-i kebir olsan da güvenme kaleme, mürekkebe
İster mor olsun ister kara, çizilirsin, demezler mi?
14 Kasım 2005, Akmescit / Kırım
<end>

<start>
Cengiz Dağcı’nın ülkesi Kırım’ın Bahçesaray’da
Mevsim vurdu beni, dalımdan düşüverdim
Rüzgârlar üflerken tepelerden
Sen gördün, sen kaldırdın beni yerden
Kimseler duymuyor sesimi, konuşamıyorum
Ölümün gözü karanlık
Ve bağrını açmış bekliyor uçurum
Yağmur damlaları dokundukça tıp tıp
Gıdıklanır gülümserdim
Anadolu’dan kalkıp buralara kadar gelen
Bulutlara baka baka özümserdim
En güzel sabah aydınlıklarını tükettim
Konuşmak, sürekli konuşmak istiyorum
Konuşamıyorum
Hocam, ilk sen dokundun çıplak tenime
Teneşirde bile açık şuurum
Saçlarımın ışıltısına sevdalı bulutlar
Ve gün boyu sesleriyle seviştiğimiz serçeler
Nasıl katlanacaklar bu ayrılığa? 
Cevabı bende ama dilim kilitlendi, anlatamıyorum
Hocam, bildiğin duaları oku üzerime
Sağaltsın dertlerimi güzel ellerin
Ellerinden tekrar takrar öperim
Durumum çok vahim bir durum
Maktul bir yaprağım ve aylardan kasım,
Adlî tıbbı bile yanıltmış usta hasım
Dokundun tenime, ellerin ne güzel ellerdi
Sandım ki ruhum arşa yükseldi
Sanki düğümlenen damarlarıma tekrar can geldi
Sırlarımı kendimle götürüyorum
Duaların ne güzel dualar hocam
Sen benim iskeletime dokunuyorsun
Ve şair dostlarına gösteriyorsun
Ben senin içini görüyorum
Gördüklerimi bir bir anlatamam
Kimseden davacı değilim
Benim bu dünyadaki işim tamam
Artık konuşamıyorum.
<end>

<start>
Sevda ırmağına bir köprü kurdum 
Herkes geçti, benim yârim geçmedi. 
Kuru yere bağdaş kurup oturdum, 
Eller döşek açtı, yârim açmadı.
Günlerimi hayâl kurup öğüttüm 
Bildiğimi yârim için eyittim, 
Bakraç bakraç bal şerbeti dağıttım 
Herkes içti, ama bir o içmedi.
Bir çift turna idik ırmak boyunda 
Beraberdik düğününde-toyunda 
İlkbaharın Nisan, Mayıs ayında 
Göçek dedim bir yaylaya, göçmedi
Usta mühürcüde mühür kazdırdım 
Yâr adını besmeleyle yazdırdım 
Yüreğimde muska gibi gezdirdim 
Mesken için hâlâ mekan seçmedi.
Yurtluk diye yüreğimi sunduğum 
Gece gündüz hasret ile andığım 
Çıkın çıkın dert doludur sandığım, 
Her kuş uçtu benim turnam uçmadı.
Bahaeddin KARAKOÇ (Ihlamurlar Çiçek Açtığı Zaman / Ayışığınsa Serenatlar – Sıla Kitapları / İstanbul - 2001)
<end>

<start>
Gemlikten İznik’e doğru uçkun giderken
Zeytin ağaçlarından başka ağaç görmedim ben
Gökyüzü, Marmara ve zeytin yaprakları
Aynı renkle boyamıştır gen toprakları
Kum tükenir, su tükenir zeytin tükenmez
Bu öyle bir uygarlık ki bayrağı inmez
İncirle koşa anılmış adı Rab katında
Kibir yok, küsme yok kadim saltanatında
Meyvesi de odunu da hep işe yarar
Zeytin var sofralıktır, zeytin var yağ çıkar
Guguk kuşları, üveyikler ve turnalar
Doğal donlarıyla araziye uymuşlar
Bu denizde arabamız sanki bir kayık
Süreç esrik, sürat deli, kalbimse ayık
Aşkın tatili olmaz takvimiyse tek cüz
Rabbim her mekânda seninledir gönlümüz
Menzil değişir sen bizi zeytinsiz koyma
Vatansız, bayraksız, ezansız, dinsiz koyma!
<end>

<start>
Havaya attı havada parıldadı
suya attı suda
birisinin elindeki çirtikli kuruş
Birisi acı çeke çeke öldü
götürüp bir çukura attılar
mezarının boyu üç-beş karış
Kasalara koydu kasalar almadı
paralar, senetler, tapular
banker gibiydi bâde-nûş
Altın sağrakla içerken tıkanıp öldü
şanlı bir törenle gömüldü
mezarı tenis kortu kadar geniş
Sonunda o da unutuldu bu da
ne sefineler battı aynı suda
deve aynı deve, geviş aynı geviş
<end>

<start>
Al sana yepyeni bir yüz daha,
Kuşlar sevişirken kırılıveren.
Dağılır ufuklara şıngır şıngır,
Yarısı şiirdir, yarısı porselen.
Al sana yepyeni bir şiir daha,
Hayata sevgiyle sarılıveren.
Yürek bir güneşi tutkal bilmiştir.
Yarısı çiçektir, yarısı porselen.
Al sana yepyeni bir çiçek daha,
Gönülden bakınca diriliveren.
Mevsimi şaşırmış bir ışık ortalıkta
Yarısı bir düştür, yarısı porselen.
Al sana yepyeni bir düş daha,
Sular kabarırken duruluveren.
Dağlardan, kaynaklardan, ufuklardan
Bir deli ezgidir, yarısı porselen.
Al sana yepyeni bir ezgi daha,
Işığın tahtına kuruluveren.
Sayısız başaktır, sayısız yıldız
Yarısı al-kandır, yarısı porselen.
Al sana yepyeni bir damar daha,
Sevda yokuşunda yoruluveren.
Bir ayağı üzengide, öteki boşta
Yarısı bengisu, yarısı porselen.
Bahaeddin KARAKOÇ (Kar Sesi – Ocak Yay. 1983 - Ankara)
<end>

<start>
- Merhum Nedim AKIL’ın güzel hâtırasına…
_______________Ey Nedim, Can Nedim kış erken geldi; 
_______________Canını aparan kuş erken geldi:
Nerden bakarsan bak, hayat bir oyun,
Kimi “Oh! ” çekiyor, kimi “Vah! ” diyor.
Denge kuramıyor gölgenle boyun
Her oyunda ecel sana “Şah! ” diyor.

_______________Hep bayırda gezdin, hiç düz görmedin,
_______________Yüzüne benzeyen bir yüz görmedin:
Bir ömür harcadın yâdellerinde
Sılayı dönünce yedin vurgunu…
Tabipler umarsız, yaran derinde
Ah acı yumağı, düşler yorgunu!
_______________Senin kalemini kıran güçlü el
_______________Seni bir vuruşta dağıttı tel tel:
Azrail’in mürekkebi karadır
Yine imza attı bu sonbahara.
Sükûtunsa kanayan bir yaradır,
Er düştü mevsimin karı dağlara.
_______________Tozutur da deli boran tozutur
_______________Irmaklarca saçlarını kazıtır:
Gökyüzüne bakan kapın kapalı
Soğuk toprakları çektin üstüne.
Başını bekleyen bir taş, bir çalı
Kimse kalem tutuşturmaz destine.
_______________Ey Nedim, Can Nedim çile yumağım
_______________Kurudu acıdan dilim, damağım:
Bir tıkırtı olsa seni sanırım
Camlar buğulanır, gözler ıslanır
Saçak bulutları iyi tanırım
Tüm garipler acılarla beslenir.
_______________“Hûma kuşu yükseklerden seslenir”
_______________Hasretinse yüreğimde üstlenir:
Gittin, gelemedim uğurlamaya
Haber uzaklara telsizle geldi
Küskün küskün baktım yıldıza, aya
Gecenin boyunca ah’ım yükseldi.
_______________Bu sabah kalktım ki gökler ağlamış
_______________Dağlar başlarına kara bağlamış:
Tel koptu, ne yapsın şaşkın tezene? 
Bu seferin yoktur geri dönüşü
Bu haberi vermek zordur teyzene
Hayra yoramadım gördüğüm düşü…
15.10.2006, Gölbaşı / Adıyaman 
Bahaeddin KARAKOÇ
<end>

<start>
Kan çok eski bir ırmak 
Bütün köprüler yıkık 
Sessizlikte ses korkak 
Ağ örüyor karanlık 
-Güneşin benim- derdin, 
Doğacaksan doğ artık! 
Aşk, çok eski bir bahçe 
Bıçak bıçak hıçkırık 
Gülleri ben suladım 
Ben'de kaldı kuraklık 
-Yağmurun benim- derdin, 
Yağacaksan yağ artık! 
Biz, o iki eski kuş 
Nedendir bu uzaklık? 
Tüm ormanlar kaybolmuş 
Kör kuyuda bir çıkrık 
-Kaderin benim- derdin, 
Güleceksen gül artık! 
Söz, çok eski bir çalgı 
Sularda titrer kayık 
Ben mızrapları kırdım 
Sen de kov gitsin, kıtlık... 
-Umudun benim- derdin, 
Geleceksen gel artık!
<end>

<start>
Uyan yârim, evimize gidelim
Emanet yaşamak çok zor geliyor.
Gerçi evlerin de bir ölçeği var
Biraz eskiyince dap-dar geliyor.
Cennet-i âlâ’da bir şölen varmış
Hatice gülleri renk renk açarmış
Güllerin kokusu firdevsi sarmış
Uyan yârim gerçek bahar geliyor.
Dağlara dehledim gönül atımı
Gökyüzüne yazdım mâruzatımı
Yolları tararım her gün batımı
Sanırım ki çıkmış o yâr geliyor.
Melekler söyleşti yüreğim duydu
Yayıldı evrene binlerce uydu
Sana ne ben doydum ne dünya doydu
Sen uyurken bana efkâr geliyor…
Uyan yârim evimize gidelim; 
Dağ Amanos, ova Amik ovası
Yaramadı bize suyu-havası
Gurbet Eller bize hep dar geliyor…
<end>

<start>
İşittim dünyaya gelin diyorlar
Ben kocadım dahi dünya gelin mi
Yürü var dünyaya görün diyorlar
Ben kocadım dahi dünya gelin mi
Gündüz gezer tango takar takınır
Geceleri namahremdir sakınır
Ön dişleri düşmüş desem dokunur
Ben kocadım dahi dünya gelin mi
Galiba feleğin dünya madamı
Kambur felek çarha çarpar adamı
Kucağında çok gezdirmiş dedemi
Ben kocadım dahi dünya gelin mi
Bu dünya görünmez böyle bir hayal
Bu imiş ademi aldatan her hal
Hesapsız yaşı var Adem'den evvel
Ben kocadım dahi dünya gelin mi
Veysel sen karışma dünya haline
Kusur bulun turunç gibi geline
Yeni kodu dünya işi yoluna
Ben kocadım dahi dünya gelin mi
<end>

<start>
Bir kız ile karşılaştım
Göz aldatan bir sinema
Gözlerine baktım geçtim
Ben de oldum bir sinema
Göçler gider katar katar
Kimi alır kimi satar
Okun doğrulamış atar
Batan oklar hep sinema
Bir an evvel geçen halım
Gözünden kaçtı meralım
Felek çeviriyor filim
İşte büyük bir sinema
Şaşar Veysel bu ne haldır
Hakikat de hep hayaldır
Hayat filime misaldır
İşler güçler hep sinema
<end>

<start>
Gözyaşları gibi ulu dağlardan
Enginden engine çağlayan sular
Derin derin derelerden dönerek
Arayıp aslını ağlayan sular
Çağlayarak o bahçeden o bağa
Hayat verir kuvvet verir toprağa
İrenk verir çiçeklere yaprağa
Nebatı toprağı bağlayan sular
Ateş olur çiğ bişirir fırında
Ziya verir nurlar saçar yerinde
Saf olarak akar köy pınarında
Güzeller gönlünü eğleyen sular
İnsanoğlu suyu koymaz haline
Setler çeker baraj yapar yoluna
Bunca santıraller almış eline
Her bir ihtiyacı sağlayan sular
Her zaman aşıkım suyun sesine
Baharda bulanıp çağlamasına
Akar gözyaşlarım gam deryasına
Veysel'in derdini yen'leyen sular
<end>

<start>
Güzel seni sarmak için
Yürüdü gönlüm yürüdü
Yar uğrunda ölmek için
Varıdı gönlüm varıdı
Seni sevmem umum gibi
Sevgin ayrı zulum gibi
Ateşlenmiş bir mum gibi
Eridi gönlüm eridi
Bir kerece görsem seni
Küllü ateşin dumanı
Diyar diyar saldı beni
Sürüdü gönlüm sürüdü
Her gördüğü Leyla olsa
Kayıs Mecnun olamazdı
Sevda yakın hedef uzak
Zarıdı gönlüm zarıdı
Aşka mani ar ve namus
Asla gerekmez aşıka
Bu perdeyi yırtabilsem
Durudu gönlüm durudu
Yandı Veysel canım yandı
Vakit geçti yar uyandı
Yolum yokuşa dayandı
Farıdı gönlüm farıdı
<end>

<start>
Medet mürvet deyip kapına geldim
İsteğim dileğim ver Hacı Bektaş
İndim eşiğine yüzümü sürdüm
Kusurum günahım var Hacı Bektaş
Kul olanın elbet olur kusuru
Nesli Peygambersin cihanın nuru
Alisin Velisin Pirlerin Piri
Galma kusurlara Pir Hacı Bektaş
Horasandan ayak bastın uruma
Mucizeler şahit oldu pirime
Bak şu vaziyete bak şu duruma
Eşin yok cihanda bir Hacı Bektaş
Geçmem dedin duvarımda sinekten
Yalan sadir olmaz ervahı pekten
Sana inanmışım ervahtan kökten
Sana inanmayan kör Hacı Bektaş
Sana yalvarıyor Veysel biçare
Yine senden olur her derde çare
Bir arzuhal sundum gani Hünkare
Keremin ihsanın bol Hacı Bektaş
<end>

<start>
Dertliler dermanı sende arıyor
Millete hizmetin var hastahane
Türlü türlü yaraları sarıyor
Var olsun hekimler nur hastahane
Hademeler çalışırlar işinde
Herkesin bir derdi vardır başında
Kimisinin ecel gelir peşinde
Bu da mukadderdir der hastane
Dertli olan gelir gelir yalvarır
Göz açılır kulak verir dil verir
Tedavisi bitenlere yol verir
Dünyalar durdukça dur hastahane
Hastahane hekimlerin mekanı
Elinden geldikçe incitmez canı
Yardım yaradandan olsun dermanı
Yavrumu sağ salim ver hastahane
Hastahane büyük nimet Sivas’ta
Kolayca geliyor gidiyor hasta
Rabbim kimseyi koymasın yasta
Her vilayet ister bir hastahane
Veysel’in kalbinden gitmez kederi
Bu fani dünyaya geleldenberi
Elim çalar dilim söyler dertleri
Bu da benim için kar hastahane
<end>

<start>
Sarsılmaz Halkevi sağlam temeli
Işık tutar halka yorulmaz eli
Halka hizmet kuruluşu emeli
Atatürk sesi var Halkevlerinde
Halkevleri umum halkın malıdır
İlim irfan faziletle doludur
Devam eden Atatürk'ün yoludur
Atatürk izi var Halkevlerinde
Halkevleri ilim irfan yuvası
Atatürk'ün sesi milletin sesi
Eşitlik hürriyet ve demokrasi
Atatürk sözü var Halkevlerinde
Sosyal yardım kolu Türk müzik kolu
Çalışanlar için imkanlar dolu
Çalışmalı okumalı yazmalı
Atatürk sözü var Halkevlerinde
Asil Türk Milleti çalışır Veysel
Çalışana ekmek çağırır gel gel
Asla mağdur olmaz çalışan bir el
İnanç var iman var Halkevlerinde
<end>

<start>
Doğru bakıp görenlere
Halkın evi Hakkın evi
Hüsnüniyet olanlara
Halkın evi Hakkın evi
Bu varlığı böyle gördüm
Düşündüm kafama sordum
Düşkünlere yapar yardım
Halkın evi Hakkın evi
Halkevinin dokuz kolu
Bir kökü var binbir dalı
Yaprak dahi köke bağlı
Halkın evi Hakkın evi
Teknik Araştırma Kolu
Spor temsiller dopdolu
Güzel sanatlar mimari
Halkın evi Hakkın evi
O resimler o heykeller
Bahtiyardır yapan eller
Memlekete doğru yollar
Halkın evi Hakkın evi
Bir kolu var edebiyat
Bir cevher ki yetmez fiyat
Ehli aşka verir kuvvet
Halkın evi Hakkın evi
Cami tekke asitane
Ah çekeriz yana yana
Bu da bir yoldur insana
Halkın evi Hakkın evi
İbret ile bakarsanız
Bir varlık ki misli deniz
Yine biziz yine biziz
Halkın evi Hakkın evi
Irmak çaylardan var olur
Bir bir içinde sır olur
Denizde cümle bir olur
Halkın evi Hakkın evi
Atatürk kurdu temeli
İnönü'nün bu emeli
Bizim bizim ev demeli
Halkın evi Hakkın evi
Veysel böylece inandım
Aşkın ateşine yandım
Zannetmeyin ki aldandım
Halkın evi Hakkın evi
<end>

<start>
İzi kayıp kendi gizli bir yare
Aşıkım peşinde gezerim böyle
Sual ettim bülbüllere güllere
Güllerden kokusun sezerim böyle
Seherde ağlıyor bülbül biçare
O da benim gibi aşık mı yare
Başım alsam gitsem hangi diyare
Derdimi deftere yazarım böyle
Hasbahçeye girdim güllere sordum
Çiçekte çimende izini gördüm
Mekandan münezzeh gibi sanırdım
Kaplamış alemi nazarım böyle
Bu aşk bir deryadır haddi bulunmaz
Bu bir dadı Hak'tır silsem silinmez
Öyle bir güzel ki nesli bilinmez
Yalvarır düğmesin çözerim böyle
Gönlümün matlubu gelsene beri
Sesin sazdan telden aldım haberi
Veysel'i kapına kul eyle bari
Eşsinler kapına mezarım böyle
<end>

<start>
Kırat kırat kırat kırat kırat kırat kırat
Üstüne binen alır murat
Sağ yanında çifte kanat
Kocadım Ayvaz kocadım
Kırat hastalanmış yemez yemini
Vurdu kırdı bir hırs ile gemini
Türkmen oğlu çeksin onun gamını
Canım ata kurban serim güzele güzele
İnişe aşağı keklik sekişlim
Yokuşa yukarı tavşan büküşlüm
Tavuskuşu gibi uğru nakışlım
Canım ata kurban serim güzele güzele
Kocadım belim büküldü
Kırat kırat kırat kırat kırat kırat
Üstüm silahım döküldü
Terzi kalmadı söküldü
Kocadım Ayvaz kocadım
Atım sen güzelsin nazardan sakın
Sağına soluna hamaylı takın
Bozok ellerinde Yozgat'a yakın
Atım beni nazlı yare kavuştur kavuştur
<end>

<start>
Kimin meftunuyum kimin Mecnun'u
Anlaşılmaz böyle bir hal var bende
Tabirsiz ürüya keşfettim bunu
Sevgi bende sevda bende yar bende
Her nereye baksam onu görüyom
Aynaya bakarsam beni görüyom
Yayılmış damarda kanı görüyom
Yerleşmiş cesette gizli sır bende
İnsanlar doludur hali değildir
Sarrafın altını pulu değildir
Veysel sersem gezer deli değildir
Beni Mecnun eden ateş kor bende
<end>

<start>
(medet ya Rab medet ey)
Etmeyip Hakk'tan haya Şah-ı Peygamber'den serm-ser
Kufiyan-ı bi-vefalar nasıl ahd etmiş meğer
(aman ya Rab)  Kurret'ül ayn-ı Resulu eylediler derbeder
(ah aman)  Var ise gel hatırım Şah-ı Resulullah meğer
Ey saba var Kerbela rahimden eyle bir güzar
Ver bize lütfet Hüseyn ibn-i Ali'den bir haber
(aman ya Rab)  Kırdılar mı ol Muhammed Mustafa'nın dalını
Kestiler mi Şah Ali el Murteza'nın evladını
Hiç soran var mı yetimanın tedebbirel halini
(ah aman)  Eyle tahkik hanedan-ı Mustafa'nın halini
Ey saba var Kerbela rahimden eyle bir güzar
Ver bize lütfet Hüseyn ibn-i Ali'den bir haber
(ya Rab)  Hazret-i Abbas şehid oldu mu eyle cüst ü cu
Kavm-i Süfyan haymegah-ı şaha etti mi gülu
Zaptına almış mıdır Bahr-i Fırat'ı ol adu
(ah aman)  Verdiler mi vakit imana acep bir katre su
Ey saba var Kerbela rahimden eyle bir güzar
Ver bize lütfet Hüseyn ibn-i Ali'den bir haber
<end>

<start>
Keklik idim vurdular
Kanadımı kırdılar
Daha ben ne idim ki
Anamdan ayırdılar
Gel gel yanıma keklik
Kastın canıma keklik
Al kınalı parmakların
Batır kanıma keklik
Keklik kumda eşinir
Eşinirde deşinir
Benim sevdiğim dilber
Nerelerde düşünür
Gel gel yanıma keklik
Kastın canıma keklik
Al kınalı parmakların
Batır kanıma keklik
Keklik kayalı yerde
Öter mayalı yerde
Sevdiğimin kavalı
Kaldı dayalı yerde
Gel gel yanıma keklik
Kastın canıma keklik
Al kınalı parmakların
Batır kanıma keklik
Kayalar kölgelendi
Güzeller suya indi
Her güzelden bir öpüş
Yine can tazelendi
Gel gel yanıma keklik
Kastın canıma keklik
Al kınalı parmakların
Batır kanıma keklik
<end>

<start>
Köylerin içinde öndedir bu köy
Nehirler coşturan seldir Kar'özü
Kültür sahasında enderdir bu köy
Millet sevgisine yoldur Kar'özü
Bir hamlede üç yüz memur çıkarmış
İnsanlık ne demek farkına varmış
İlim bir deryadır durmaz akarmış
Demişler kabların doldur Kar'özü
Memleket içinde metin Kar'özü
Tatlıdır sohbeti bilirler sözü
Attıkları adım Atatürk izi
Adabı erkanı boldur Kar'özü
Kızılırmak önden akar bulanır
Tren gelir kıvrım kıvrım dolanır
Bahar gelir çiçeklerle belenir
Bağı bahçeleri güldür Kar'özü
Bu köyü kuranlar hayırlı kurmuş
Veysel der bu köyde kimler oturmuş
Şair Sadık felsefeden okurmuş
Her biri bir ehl-i dildir Kar'özü
<end>

<start>
Karadeniz gibi kükrer coşarsa
Dalgası gelince yaman aşıklar
Hırs gelip de ayranlığı şişerse
Kaybeder irade dümen aşıklar
Ağzına geleni hemen atarlar
Ben aşıkım diye çalım satarlar
Haram demez helal demez yutarlar
Bibersiz baharsız çemen aşıklar
Karanlıkta ayna görse ay sanır
Ürüyada şarap içse mey sanır
Mezarlığa yol uğrasa köy sanır
Gözleri kararmış duman aşıklar
İyi demez kötü demez metheder
Bakarsın ki bir tel kırmış çat eder
Sorsan baksan aşka binmiş at eder
Yorulup yollarda kalan aşıklar
Şehvetle aşıktır kıza geline
Arı olan tuz katar mı balına
İbrişimden nazik ipek teline
Takarlar çeşitli yalan aşıklar
Kabını yumaya bulamaz karı
Hind'den Hindistan'dan bahseder yari
Beğenmez topalı bulamaz körü
İsterler bir kaşı keman aşıklar
Asıl aşıkların arzu cemaldir
Arifler bilirler ehli kemaldir
Aşıklar bizlere yüz yıllık yoldur
Koşsak da peşinden hemen aşıklar
Aşıklar çoğaldı sadık az kaldı
Fikreyle ey Veysel ne zaman geldi
Şiirde ne özet ne bir öz kaldı
Savurur denesiz saman aşıklar
<end>

<start>
Ekini biçer oldum
(hey laleler laleler yar kapıda döneler) 
Desteyi seçer oldum
(hey laleler laleler yar kapıda döneler) 
Yar derdine düşeli
(hey laleler laleler yar kapıda döneler) 
Dağlara göçer oldum
(hey laleler laleler yar kapıda döneler)
Ekin ektim ot bitti
(hey laleler laleler yar kapıda döneler) 
Dalında bülbül öttü
(hey laleler laleler yar kapıda döneler) 
Bülbül ötmez olaydı
(hey laleler laleler yar kapıda döneler) 
Yarim elimden gitti
(hey laleler laleler yar kapıda döneler)
(Saz üstüne söylenecek 1.serbest sözler) 
Alalım
Alalım
Allan
Ballan
Sallan
Alda gel
Çalda gel
Hop
Eğilin ağ mayalar
(hey laleler laleler yar kapıda döneler) 
Öğnüyü boyamalar
(hey laleler laleler yar kapıda döneler) 
Eğilin ekin biçek
(hey laleler laleler yar kapıda döneler) 
Biz ırgattan sayarlar
(hey laleler laleler yar kapıda döneler)
(Saz üstüne söylenecek 2.serbest sözler) 
Gidelim
Gidelim
Nereye
Ağ dağa
Ağ dağ uzun
Ağ kız bizim
Hop
<end>

<start>
Bir kucuk dunyam var icimde benim
Mihnetim ziynetim bana kafidir
Gorenler dar gorur genistir bana
Sohbetim ulfetim bana kafidir
Istemem dunyanin saltanatini
Suslu giyimini Arap atini
Bilirsem Turklugum var kiymetini
Vatanim milletim bana kafidir
Isterdim hayatta dusmanla savas
Milletime kurban olaydi bu bas
Nasip degil imis sehitlik kardas
Imanim niyetim bana kafidir
Dunya genis olsun ister dar olsun
Yeter ki kalbimde iman var olsun
Her zaman milletim bahtiyar olsun
Rutbemle mesnedim bana kafidir
Icimde beslerim bir buyuk ordu
Cignesin dusmani yukseltsin yurdu
Azmi zihniyeti Veysel'in derdi
Iste bu niyetim bana kafidir.
<end>

<start>
Memlekete destan oldum
Karim beni beğenmedi
Esten oldum dosttan oldum
Yarim beni beğenmedi
Ne söylesem "deli" dedi
"Meyva vermez cali" dedi
"Açma bana kolu" dedi
Sarim beni beğenmedi
Ben gönlümün valisiyim
Altı çocuk velisiyim
Bir güzel delisiyim
Durum beni beğenmedi
Yine düştüm dilden dile
Göz yaşlarım sile sile
Attı beni gurbet ele
Yarim beni beğenmedi
Geçti güzelliğin cağı
Golkoy'e kurdum otagi
Guz geldi doktu yapragi
Dalim beni begenmedi
Veysel yonum yare dondum
Lodos degmis kara dondum
Yesillenmis yare dondum
Pirim beni begenmedi
<end>

<start>
Kükredi çimenler açıldı güller
Al şala bürünür bahçeler bağlar
Ömrümden gidiyor bu geçen günler
Ah çektikçe didelerim kan ağlar
Sefil baykuş viranede seslenir
Koç yiğitler gurbet ele yaslanır
Her türlü çiçekle kırlar süslenir
Yeşil yaprak giyer dumanlı dağlar
Mart ayında sarı çiğdem açılır
Nisan gelir çayır çimen seçilir
Mayıs sonu yaylalara göçülür
Güzellere eda verir o çağlar
Yağmur yağar şimşek çakar gök gürler
Çoban kaval çalar seslenir kırlar
Güneş vurur buharlanır o yerler
Derin derin derelerden su çağlar
Dağları her türlü gül eden mevsim
Ayları toplayıp yıl eden mevsim
Veysel'i bir aşka kul eden mevsim
Kırılmaz Veysel'i bağlayan bağlar
<end>

<start>
Kaldırsam perdeyi döksem suçunu
Acep bu işime ne dersin dünya
Fısku fesat kaplamıştır içini
Bu çirkin huyları nidersin dünya
Dünyaya gelmemde maksat ne idi
Bir sadık dost bulup dem sürme idi
Arzum bir güler yüz gül meme idi
Istırapla dolu kedersin dünya
Nice zenginlerin çarkın çevirdin
Nice kahramanı teptin devirdin
Bunca fakirleri kastın kavurdun
Herkese bir türlü kadersin dünya
Bükülmez kolların olmuşsun ağa
İntikam beslersin bir tek yaprağa
Akibet serersin kara toprağa
Onu da namurat edersin dünya
Ne bankeri kalır ne de bir fakir
Herkes kazancını sana bırakır
Beş arşın bez ile yolc'eden ahir
Eline geçeni yutarsın dünya
Veysel'i düşürdün ne haldan hala
Kimini garkettin yeşile ala
Zaman gelir sen de eren zavala
Bir gün tepe takla gidersin dünya
<end>

<start>
Kambur felek sanki beni kayırdı
Eşten dosttan nazlı yardan ayırdı
Gizli sırrım memlekete duyurdu
Sanki benim bir ettiğim var gibi
Kimine at vermiş eştirir gezer
Kimine aşk vermiş coşturur gezer
Kimine mal vermez koşturur gezer
Sanki bunu zengin etmek zor gibi
Bir kısmına yayla vermiş köy vermiş
Bir kısmına büyük büyük pay vermiş
Sevdiğine güzellikle boy vermiş
Al yanaklar şule verir nur gibi
Birinin aklı yok deli divane
Bir kısmı muhtaçtır acı soğana
Bir kısmını zengin etmiş yan yana
Şimdi kendi saklanıyor sır gibi
Kimine saz vermiş çalar eğlenir
Kimi zevk içinde güler eğlenir
Veysel gözyaşların siler eğlenir
Yeter gayrı yumma gözün kör gibi
<end>

<start>
Bu dünyayı kuran mimar
Ne hoş sağlam temel atmış
İnsanlığa ibret için
Kısım kısım kul yaratmış
Kimi yaya kimi atlı
Kimi uçar çift kanatlı
Dünya şirin baldan tatlı
Eyvah balı tuza katmış
Kazması yok küreği yok
Ustası var çırağı yok
Gök kubbenin direği yok
Muallakta bina çatmış
Bu çark böyle döner durmaz
Ehli aşklar yanar durmaz
Aşk meyinden kanar durmaz
Sevgi muhabbet yaratmış
Hep biliriz dünya fani
Oyalıyor seni beni
Adem atadan bu yana
Nice insan gelmiş gitmiş
Bu dünyaya gelen gülmez
Bir yol var ki giden gelmez
Bu hikmeti kimse bilmez
Ona sır demiş kapatmış
Bu nizamı böyle kurmuş
Kendi çekilmiş oturmuş
Veysel'e türlü dert vermiş
Durmadan derman aratmış
<end>

<start>
Bir pipom var yamalıklı
Palto giyerim alıklı
Oğlum kızım hep çarıklı
Mes giymemiş soyum benim
İki gözüm görmez benim
Kimse halım sormaz benim
Beş gün evde durmaz benim
Gurbet oldu köyüm benim
Bir eşim var kızıl sarı
Gubardır gezer saçları
Benim der dünya dilberi
Böyle düşmüş payım benim
Sır saklamam sıtır örtmem
Tangolardan ötür örtmem
Hecap bilmem hatır örtmem
Olmaz olsun huyum benim
Veysel sözün beş par'etmez
El bir türlü yare yetmez
Günah yanından hiç gitmez
Bilmiyorum ki neyim benim
<end>

<start>
Bizim eller yaylasına yürümüş
Tez gidelim o göçlere erelim
Boz dumanlı soğuk sulu yaylanın
Soldurmadan çiçeğini derelim
Kuz'lamış koyunlar kuzular körpe
Saf tutar güzeller el çırpa çırpa
Çöldeki ceylanlar çıkmadan sarpa
Kemend atıp kollarını saralım
Bizim elin menekşesi mor olur
Güzeli aşıka sitemkar olur
Her çiçeğin bir mevsimde yer'olur
Bu sırları tabiata soralım
Bülbüller susmadan güller solmadan
Sümbüller kuruyup hep toz olmadan
Yüce yaylam seni duman almadan
Zurba zurba kekliklerin görelim
Sarı durnam tel tel olmuş kanadın
Veysel'in dilinde tespihtir adın
Hayal mıydın gözlerimden ıradın
Ahu gözlüm sümbül saçlı meralım
<end>

<start>
Okudum mektepte vardım bir ere
Bir elif okudum çok cevap çıktı
Bir elif üç nokta geldi bir yere hü
Ezber ettim andan dört kitap çıktı hü
Mürşid-i kamilden dinledim kandım hü
Mürşid-i kamilden dinledim kandım hü
Men-aref sırrından girdim uyandım
Bu fena mülkünü bir kapı sandım hü
Meğer değil imiş çar babı çıktı hü
Bir nurdan halketti bizleri Mabut hü
Bir nurdan halketti bizler Mabut
On iki tarikat bizlerde mevcut
Şemi'ye olmuşuz ispat-ı vücut hü
Haydar kapısından cevabım çıktı hü
Haydar kapısından cevabım çıktı hü
<end>

<start>
Çırpınıp içinde döndüğüm deniz
Dalgalanır coşar ürüzgarından
Mevce gelip cuş eyleyen aşkımız
Ah çektikçe kaynar gelir derinden
Derya coşar inci saçar kenara
Aşk ehli dayanır ateşe kora
Bülbüller gül için geymişler kara
Seherler uyanır bülbül zarından
Aşıklara gurbet bülbüle firkat
Derdimi sorarsan dürülü kat kat
Ey gönül derdinden etme şikayet
Yüce dağlar gurur duyar karından
Derd ile mihnete dalmayan aşık
Ne yemiş ne doymuş eli bulaşık
Kınaman Veysel'i fikri dolaşık
Ayrılmış yarından yar diyarından
<end>

<start>
Çok yalvardım çok yakardım
Uyanmadı kara bahtım
Şansım küsmüş etmez yardım
Uyanmadı kara bahtım
Uyur uyanmaz ikbalım
Nic'olacak benim halım
Boynuna olsun vebalım
Uyanmadı kara bahtım
Kader kedere eş oldu
Ağladım gözüm yaş oldu
Uzun boylu savaş oldu
Uyanmadı kara bahtım
Tecellim bozuk temelden
Gitti gençlik çıktı elden
Aşka mahkumuz ezelden
Uyanmadı kara bahtım
Kısmet beni diyar diyar
Dolandırır bilmem ne var
Veysel oldu candan bizar
Uyanmadı kara bahtım
<end>

<start>
Çoktan beri hasiretin çekerim
Gönül arzumanım sen sefa geldin
İkrarına hep giriftar olduğum
Ahdinde peymanım sen sefa geldin
Bir saat miktarı durdun oturdun
Selam verdin cana hayat getirdin
Yüzün basa gadem kerem getirdin
Gönlümün sultanı sen sefa geldin
Mevlam her kuluna ehtaç etmesin
Kendinden gayrıya muhtaç etmesin
Lokman da derdime ilaç etmesin
Derdimin dermanı sen sefa geldin
<end>

<start>
(Çarık söylüyor) 
Aman kardeş çok üşüdüm
Sen köşede ben dışarda
Senin ile kardeş idim
Sen köşede ben dışarda
(Mes söylüyor) 
Elin yüzün çamur bu ne
Git ahırda kızınsene
Laf istemem uzun çene
Ben köşede sen dışarda
(Çarık söylüyor) 
Sen de deri ben de deri
Görüyon mu kör kaderi
Sen tutmuşsun mevkileri
Sen köşede ben dışarda
(Mes söylüyor) 
Neler gördüm tezgahlarda
Hiç gezmedim uzaklarda
Hakkım vardır bu haklarda
Ben köşede sen dışarda
(Çarık söylüyor) 
Güzel güzel halı kilim
Senin kılın benim kılım
Tepeleyip etme zulüm
Sen köşede ben dışarda
(Mes söylüyor) 
Ben kimseye etmem zulum
Ne çare ki böyle yolum
Halı gene benim halım
Ben köşede sen dışarda
(Çarık söylüyor) 
Sen gezersin halılarda
Güzel güzel balolarda
Ben gezerim çalılarda
Sen köşede ben dışarda
(Mes söylüyor) 
Mes çarıktır çarık mestir
Yürürlerse aynı sestir
Veysel söyler bir nefestir
Gah içerde gah dışarda
<end>

<start>
Cümle ağaç uykusundan uyandı
Giyinmiş donunu yeşil atlastan
İrenk irenk çiçeklere boyandı
Gidermiş kederi kurtulmuş yastan
Bahar gelir dağlar bağlar süslenir
Yel değmezse coşar dallar uslanır
Bir hazin ses şafaklara seslenir
Neler duymaz badı saba o sesten
Eser seher yeli her sabah sabah
Dalgalanır sular titreşir yaprak
Saçar kokusunu menekşe zambak
Hakiki bir duygu vefalı dosttan
Gezme yarim keklik gibi kayada
Sakın tellerini yoldurma yada
Veysel'in aşkına al da bir bade
Doldur ver içeyim içtiğin tastan
<end>

<start>
Daima bulanın asla durulman
Nedir bu sendeki hal Kızılırmak
Çağlayıp akarsın hiç mi yorulman
Seni zapteyleyemez göl Kızılırmak
Bahar gelir bulanırsın coşarsın
Dalga vurur kenarlara taşarsın
Dünya kurulalı böyle yaşarsın
Tükenmez ömrün var bol Kızılırmak
Toplanır suların yayladan köyden
Kuvvetler alırsın çeşmeden çaydan
Fariğ olup vazgeçmen mi bu huydan
Kimseye vermezsin yol Kızılırmak
Yel estikçe dağlar karın eritir
Güneş olur çayır çimen yürütür
Dünyada bakisin hükmün caridir
Sana kuvvet verir sel Kızılırmak
Zara dağlarından toplaşın gelin
Sivas'ın kenarın dolaşın gelin
Yıldız ırmağına ulaşın gelin
Göksu'yu beraber al Kızılırmak
Kızıldağ'dan doğru çıkıp gelişin
Kayseri'de Karasu'ya karışın
Cahdın nedir yola devam çalışın
Delice ırmağın bul Kızılırmak
Ulu sular ile akıp gidersin
Tavşanlı Dağına bakıp gidersin
Uğradığın yeri yıkıp gidersin
Git Karadeniz'e dol Kızılırmak
Veysel'in gözünden çağlayan sular
Derdim gizli durur yüzlerim güler
Seni tutsun beni tutan uykular
Derin uykulara dal Kızılırmak
<end>

<start>
Bir kökte uzanmış sarmaşık gibi
Dökülmüş gerdana saçların güzel
Gözlerin ufukta bir ışık gibi
Kara bulut gibi kaşların güzel
Koynundaki turunç mudur nar mıdır
Adın Huri midir Gülizar mıdır
Gözlerinden akan yağmurlar mıdır
On beş on altı mı yaşların güzel
Afatı devran mı bilmem ki nesin
Bülbül avazın andırır sesin
Seher yeli gibi gelir nefesin
Aşıka bahardır kışların güzel
Her güzel de eda ile salınmaz
Huri misin melek misin bilinmez
Emsalin dünyada azdır bulunmaz
Firdevsi Ala'da eşlerin güzel
Görünce derdimi arttırdın kat kat
Can alıcı gözün sanki bir cellat
Veysel'i kapından eyleme azat
Bana yastık olsun döşlerin güzel
<end>

<start>
Bir derd ehli bulsam derdim söylesem
İy'olmaz derdlerim halim n'olacak
Hekimler derdime derman bulamaz
Bir değil beş değil derd kucak kucak
El vurma yarama yaklaşma kardaş
Derdimi söylesem tükenmez baş baş
İçimde yanıyor tütünsüz ateş
Ceset soba gibi kalbim bir ocak
Aşıklar alemde gülmez dediler
Akar göz yaşlarım silmez dediler
El elin derdini bilmez dediler
Kimler gelip hatırımı soracak
Katlan bu cefaya sabreyle gönül
Bu dünyanın işi hep böyle gönül
Başından geçeni sen söyle gönül
Neler geldi geçti oldu olacak
Veysel'in derdine bulunmaz çare
Etseler vücudun hem pare pare
Bir arzuhal sundum hakiki yare
O yar gelip yaralarım saracak
<end>

<start>
Ne peygamber-, ne de can çiçekleri
Ne de buhûrumeryem;
Hep korku çiçekleri
Oldu saksılarımızı süsleyen.
Ürkek bezgin baktığımız göklerden
Yarınl....................
<end>

<start>
Umutlarin bittigi, anilarin yikildigi
Coklarin artik bizden ....................
<end>

<start>
Ben artık bulunduğun şehirden gittim, 
İnsan kuş ....................
<end>

<start>
Girip çıkıyorlardı
Beyaz odalardan.
Kadınla....................
<end>

<start>
İşittim dünyaya gelin diyorlar
Ben kocadım dahi dünya gelin mi
Yürü var dünyaya görün diyorlar
Ben kocadım dahi dünya gelin mi
Gündüz gezer tango takar takınır
Geceleri namahremdir sakınır
Ön dişleri düşmüş desem dokunur
Ben kocadım dahi dünya gelin mi
Galiba feleğin dünya madamı
Kambur felek çarha çarpar adamı
Kucağında çok gezdirmiş dedemi
Ben kocadım dahi dünya gelin mi
Bu dünya görünmez böyle bir hayal
Bu imiş ademi aldatan her hal
Hesapsız yaşı var Adem'den evvel
Ben kocadım dahi dünya gelin mi
Veysel sen karışma dünya haline
Kusur bulun turunç gibi geline
Yeni kodu dünya işi yoluna
Ben kocadım dahi dünya gelin mi
<end>

<start>
Bir kız ile karşılaştım
Göz aldatan bir sinema
Gözlerine baktım geçtim
Ben de oldum bir sinema
Göçler gider katar katar
Kimi alır kimi satar
Okun doğrulamış atar
Batan oklar hep sinema
Bir an evvel geçen halım
Gözünden kaçtı meralım
Felek çeviriyor filim
İşte büyük bir sinema
Şaşar Veysel bu ne haldır
Hakikat de hep hayaldır
Hayat filime misaldır
İşler güçler hep sinema
<end>

<start>
Gözyaşları gibi ulu dağlardan
Enginden engine çağlayan sular
Derin derin derelerden dönerek
Arayıp aslını ağlayan sular
Çağlayarak o bahçeden o bağa
Hayat verir kuvvet verir toprağa
İrenk verir çiçeklere yaprağa
Nebatı toprağı bağlayan sular
Ateş olur çiğ bişirir fırında
Ziya verir nurlar saçar yerinde
Saf olarak akar köy pınarında
Güzeller gönlünü eğleyen sular
İnsanoğlu suyu koymaz haline
Setler çeker baraj yapar yoluna
Bunca santıraller almış eline
Her bir ihtiyacı sağlayan sular
Her zaman aşıkım suyun sesine
Baharda bulanıp çağlamasına
Akar gözyaşlarım gam deryasına
Veysel'in derdini yen'leyen sular
<end>

<start>
Güzel seni sarmak için
Yürüdü gönlüm yürüdü
Yar uğrunda ölmek için
Varıdı gönlüm varıdı
Seni sevmem umum gibi
Sevgin ayrı zulum gibi
Ateşlenmiş bir mum gibi
Eridi gönlüm eridi
Bir kerece görsem seni
Küllü ateşin dumanı
Diyar diyar saldı beni
Sürüdü gönlüm sürüdü
Her gördüğü Leyla olsa
Kayıs Mecnun olamazdı
Sevda yakın hedef uzak
Zarıdı gönlüm zarıdı
Aşka mani ar ve namus
Asla gerekmez aşıka
Bu perdeyi yırtabilsem
Durudu gönlüm durudu
Yandı Veysel canım yandı
Vakit geçti yar uyandı
Yolum yokuşa dayandı
Farıdı gönlüm farıdı
<end>

<start>
Medet mürvet deyip kapına geldim
İsteğim dileğim ver Hacı Bektaş
İndim eşiğine yüzümü sürdüm
Kusurum günahım var Hacı Bektaş
Kul olanın elbet olur kusuru
Nesli Peygambersin cihanın nuru
Alisin Velisin Pirlerin Piri
Galma kusurlara Pir Hacı Bektaş
Horasandan ayak bastın uruma
Mucizeler şahit oldu pirime
Bak şu vaziyete bak şu duruma
Eşin yok cihanda bir Hacı Bektaş
Geçmem dedin duvarımda sinekten
Yalan sadir olmaz ervahı pekten
Sana inanmışım ervahtan kökten
Sana inanmayan kör Hacı Bektaş
Sana yalvarıyor Veysel biçare
Yine senden olur her derde çare
Bir arzuhal sundum gani Hünkare
Keremin ihsanın bol Hacı Bektaş
<end>

<start>
Dertliler dermanı sende arıyor
Millete hizmetin var hastahane
Türlü türlü yaraları sarıyor
Var olsun hekimler nur hastahane
Hademeler çalışırlar işinde
Herkesin bir derdi vardır başında
Kimisinin ecel gelir peşinde
Bu da mukadderdir der hastane
Dertli olan gelir gelir yalvarır
Göz açılır kulak verir dil verir
Tedavisi bitenlere yol verir
Dünyalar durdukça dur hastahane
Hastahane hekimlerin mekanı
Elinden geldikçe incitmez canı
Yardım yaradandan olsun dermanı
Yavrumu sağ salim ver hastahane
Hastahane büyük nimet Sivas’ta
Kolayca geliyor gidiyor hasta
Rabbim kimseyi koymasın yasta
Her vilayet ister bir hastahane
Veysel’in kalbinden gitmez kederi
Bu fani dünyaya geleldenberi
Elim çalar dilim söyler dertleri
Bu da benim için kar hastahane
<end>

<start>
Sarsılmaz Halkevi sağlam temeli
Işık tutar halka yorulmaz eli
Halka hizmet kuruluşu emeli
Atatürk sesi var Halkevlerinde
Halkevleri umum halkın malıdır
İlim irfan faziletle doludur
Devam eden Atatürk'ün yoludur
Atatürk izi var Halkevlerinde
Halkevleri ilim irfan yuvası
Atatürk'ün sesi milletin sesi
Eşitlik hürriyet ve demokrasi
Atatürk sözü var Halkevlerinde
Sosyal yardım kolu Türk müzik kolu
Çalışanlar için imkanlar dolu
Çalışmalı okumalı yazmalı
Atatürk sözü var Halkevlerinde
Asil Türk Milleti çalışır Veysel
Çalışana ekmek çağırır gel gel
Asla mağdur olmaz çalışan bir el
İnanç var iman var Halkevlerinde
<end>

<start>
Doğru bakıp görenlere
Halkın evi Hakkın evi
Hüsnüniyet olanlara
Halkın evi Hakkın evi
Bu varlığı böyle gördüm
Düşündüm kafama sordum
Düşkünlere yapar yardım
Halkın evi Hakkın evi
Halkevinin dokuz kolu
Bir kökü var binbir dalı
Yaprak dahi köke bağlı
Halkın evi Hakkın evi
Teknik Araştırma Kolu
Spor temsiller dopdolu
Güzel sanatlar mimari
Halkın evi Hakkın evi
O resimler o heykeller
Bahtiyardır yapan eller
Memlekete doğru yollar
Halkın evi Hakkın evi
Bir kolu var edebiyat
Bir cevher ki yetmez fiyat
Ehli aşka verir kuvvet
Halkın evi Hakkın evi
Cami tekke asitane
Ah çekeriz yana yana
Bu da bir yoldur insana
Halkın evi Hakkın evi
İbret ile bakarsanız
Bir varlık ki misli deniz
Yine biziz yine biziz
Halkın evi Hakkın evi
Irmak çaylardan var olur
Bir bir içinde sır olur
Denizde cümle bir olur
Halkın evi Hakkın evi
Atatürk kurdu temeli
İnönü'nün bu emeli
Bizim bizim ev demeli
Halkın evi Hakkın evi
Veysel böylece inandım
Aşkın ateşine yandım
Zannetmeyin ki aldandım
Halkın evi Hakkın evi
<end>

<start>
İzi kayıp kendi gizli bir yare
Aşıkım peşinde gezerim böyle
Sual ettim bülbüllere güllere
Güllerden kokusun sezerim böyle
Seherde ağlıyor bülbül biçare
O da benim gibi aşık mı yare
Başım alsam gitsem hangi diyare
Derdimi deftere yazarım böyle
Hasbahçeye girdim güllere sordum
Çiçekte çimende izini gördüm
Mekandan münezzeh gibi sanırdım
Kaplamış alemi nazarım böyle
Bu aşk bir deryadır haddi bulunmaz
Bu bir dadı Hak'tır silsem silinmez
Öyle bir güzel ki nesli bilinmez
Yalvarır düğmesin çözerim böyle
Gönlümün matlubu gelsene beri
Sesin sazdan telden aldım haberi
Veysel'i kapına kul eyle bari
Eşsinler kapına mezarım böyle
<end>

<start>
Kırat kırat kırat kırat kırat kırat kırat
Üstüne binen alır murat
Sağ yanında çifte kanat
Kocadım Ayvaz kocadım
Kırat hastalanmış yemez yemini
Vurdu kırdı bir hırs ile gemini
Türkmen oğlu çeksin onun gamını
Canım ata kurban serim güzele güzele
İnişe aşağı keklik sekişlim
Yokuşa yukarı tavşan büküşlüm
Tavuskuşu gibi uğru nakışlım
Canım ata kurban serim güzele güzele
Kocadım belim büküldü
Kırat kırat kırat kırat kırat kırat
Üstüm silahım döküldü
Terzi kalmadı söküldü
Kocadım Ayvaz kocadım
Atım sen güzelsin nazardan sakın
Sağına soluna hamaylı takın
Bozok ellerinde Yozgat'a yakın
Atım beni nazlı yare kavuştur kavuştur
<end>

<start>
Kimin meftunuyum kimin Mecnun'u
Anlaşılmaz böyle bir hal var bende
Tabirsiz ürüya keşfettim bunu
Sevgi bende sevda bende yar bende
Her nereye baksam onu görüyom
Aynaya bakarsam beni görüyom
Yayılmış damarda kanı görüyom
Yerleşmiş cesette gizli sır bende
İnsanlar doludur hali değildir
Sarrafın altını pulu değildir
Veysel sersem gezer deli değildir
Beni Mecnun eden ateş kor bende
<end>

<start>
(medet ya Rab medet ey)
Etmeyip Hakk'tan haya Şah-ı Peygamber'den serm-ser
Kufiyan-ı bi-vefalar nasıl ahd etmiş meğer
(aman ya Rab)  Kurret'ül ayn-ı Resulu eylediler derbeder
(ah aman)  Var ise gel hatırım Şah-ı Resulullah meğer
Ey saba var Kerbela rahimden eyle bir güzar
Ver bize lütfet Hüseyn ibn-i Ali'den bir haber
(aman ya Rab)  Kırdılar mı ol Muhammed Mustafa'nın dalını
Kestiler mi Şah Ali el Murteza'nın evladını
Hiç soran var mı yetimanın tedebbirel halini
(ah aman)  Eyle tahkik hanedan-ı Mustafa'nın halini
Ey saba var Kerbela rahimden eyle bir güzar
Ver bize lütfet Hüseyn ibn-i Ali'den bir haber
(ya Rab)  Hazret-i Abbas şehid oldu mu eyle cüst ü cu
Kavm-i Süfyan haymegah-ı şaha etti mi gülu
Zaptına almış mıdır Bahr-i Fırat'ı ol adu
(ah aman)  Verdiler mi vakit imana acep bir katre su
Ey saba var Kerbela rahimden eyle bir güzar
Ver bize lütfet Hüseyn ibn-i Ali'den bir haber
<end>

<start>
Keklik idim vurdular
Kanadımı kırdılar
Daha ben ne idim ki
Anamdan ayırdılar
Gel gel yanıma keklik
Kastın canıma keklik
Al kınalı parmakların
Batır kanıma keklik
Keklik kumda eşinir
Eşinirde deşinir
Benim sevdiğim dilber
Nerelerde düşünür
Gel gel yanıma keklik
Kastın canıma keklik
Al kınalı parmakların
Batır kanıma keklik
Keklik kayalı yerde
Öter mayalı yerde
Sevdiğimin kavalı
Kaldı dayalı yerde
Gel gel yanıma keklik
Kastın canıma keklik
Al kınalı parmakların
Batır kanıma keklik
Kayalar kölgelendi
Güzeller suya indi
Her güzelden bir öpüş
Yine can tazelendi
Gel gel yanıma keklik
Kastın canıma keklik
Al kınalı parmakların
Batır kanıma keklik
<end>

<start>
Köylerin içinde öndedir bu köy
Nehirler coşturan seldir Kar'özü
Kültür sahasında enderdir bu köy
Millet sevgisine yoldur Kar'özü
Bir hamlede üç yüz memur çıkarmış
İnsanlık ne demek farkına varmış
İlim bir deryadır durmaz akarmış
Demişler kabların doldur Kar'özü
Memleket içinde metin Kar'özü
Tatlıdır sohbeti bilirler sözü
Attıkları adım Atatürk izi
Adabı erkanı boldur Kar'özü
Kızılırmak önden akar bulanır
Tren gelir kıvrım kıvrım dolanır
Bahar gelir çiçeklerle belenir
Bağı bahçeleri güldür Kar'özü
Bu köyü kuranlar hayırlı kurmuş
Veysel der bu köyde kimler oturmuş
Şair Sadık felsefeden okurmuş
Her biri bir ehl-i dildir Kar'özü
<end>

<start>
Karadeniz gibi kükrer coşarsa
Dalgası gelince yaman aşıklar
Hırs gelip de ayranlığı şişerse
Kaybeder irade dümen aşıklar
Ağzına geleni hemen atarlar
Ben aşıkım diye çalım satarlar
Haram demez helal demez yutarlar
Bibersiz baharsız çemen aşıklar
Karanlıkta ayna görse ay sanır
Ürüyada şarap içse mey sanır
Mezarlığa yol uğrasa köy sanır
Gözleri kararmış duman aşıklar
İyi demez kötü demez metheder
Bakarsın ki bir tel kırmış çat eder
Sorsan baksan aşka binmiş at eder
Yorulup yollarda kalan aşıklar
Şehvetle aşıktır kıza geline
Arı olan tuz katar mı balına
İbrişimden nazik ipek teline
Takarlar çeşitli yalan aşıklar
Kabını yumaya bulamaz karı
Hind'den Hindistan'dan bahseder yari
Beğenmez topalı bulamaz körü
İsterler bir kaşı keman aşıklar
Asıl aşıkların arzu cemaldir
Arifler bilirler ehli kemaldir
Aşıklar bizlere yüz yıllık yoldur
Koşsak da peşinden hemen aşıklar
Aşıklar çoğaldı sadık az kaldı
Fikreyle ey Veysel ne zaman geldi
Şiirde ne özet ne bir öz kaldı
Savurur denesiz saman aşıklar
<end>

<start>
Ekini biçer oldum
(hey laleler laleler yar kapıda döneler) 
Desteyi seçer oldum
(hey laleler laleler yar kapıda döneler) 
Yar derdine düşeli
(hey laleler laleler yar kapıda döneler) 
Dağlara göçer oldum
(hey laleler laleler yar kapıda döneler)
Ekin ektim ot bitti
(hey laleler laleler yar kapıda döneler) 
Dalında bülbül öttü
(hey laleler laleler yar kapıda döneler) 
Bülbül ötmez olaydı
(hey laleler laleler yar kapıda döneler) 
Yarim elimden gitti
(hey laleler laleler yar kapıda döneler)
(Saz üstüne söylenecek 1.serbest sözler) 
Alalım
Alalım
Allan
Ballan
Sallan
Alda gel
Çalda gel
Hop
Eğilin ağ mayalar
(hey laleler laleler yar kapıda döneler) 
Öğnüyü boyamalar
(hey laleler laleler yar kapıda döneler) 
Eğilin ekin biçek
(hey laleler laleler yar kapıda döneler) 
Biz ırgattan sayarlar
(hey laleler laleler yar kapıda döneler)
(Saz üstüne söylenecek 2.serbest sözler) 
Gidelim
Gidelim
Nereye
Ağ dağa
Ağ dağ uzun
Ağ kız bizim
Hop
<end>

<start>
Bir kucuk dunyam var icimde benim
Mihnetim ziynetim bana kafidir
Gorenler dar gorur genistir bana
Sohbetim ulfetim bana kafidir
Istemem dunyanin saltanatini
Suslu giyimini Arap atini
Bilirsem Turklugum var kiymetini
Vatanim milletim bana kafidir
Isterdim hayatta dusmanla savas
Milletime kurban olaydi bu bas
Nasip degil imis sehitlik kardas
Imanim niyetim bana kafidir
Dunya genis olsun ister dar olsun
Yeter ki kalbimde iman var olsun
Her zaman milletim bahtiyar olsun
Rutbemle mesnedim bana kafidir
Icimde beslerim bir buyuk ordu
Cignesin dusmani yukseltsin yurdu
Azmi zihniyeti Veysel'in derdi
Iste bu niyetim bana kafidir.
<end>

<start>
Memlekete destan oldum
Karim beni beğenmedi
Esten oldum dosttan oldum
Yarim beni beğenmedi
Ne söylesem "deli" dedi
"Meyva vermez cali" dedi
"Açma bana kolu" dedi
Sarim beni beğenmedi
Ben gönlümün valisiyim
Altı çocuk velisiyim
Bir güzel delisiyim
Durum beni beğenmedi
Yine düştüm dilden dile
Göz yaşlarım sile sile
Attı beni gurbet ele
Yarim beni beğenmedi
Geçti güzelliğin cağı
Golkoy'e kurdum otagi
Guz geldi doktu yapragi
Dalim beni begenmedi
Veysel yonum yare dondum
Lodos degmis kara dondum
Yesillenmis yare dondum
Pirim beni begenmedi
<end>

<start>
Kükredi çimenler açıldı güller
Al şala bürünür bahçeler bağlar
Ömrümden gidiyor bu geçen günler
Ah çektikçe didelerim kan ağlar
Sefil baykuş viranede seslenir
Koç yiğitler gurbet ele yaslanır
Her türlü çiçekle kırlar süslenir
Yeşil yaprak giyer dumanlı dağlar
Mart ayında sarı çiğdem açılır
Nisan gelir çayır çimen seçilir
Mayıs sonu yaylalara göçülür
Güzellere eda verir o çağlar
Yağmur yağar şimşek çakar gök gürler
Çoban kaval çalar seslenir kırlar
Güneş vurur buharlanır o yerler
Derin derin derelerden su çağlar
Dağları her türlü gül eden mevsim
Ayları toplayıp yıl eden mevsim
Veysel'i bir aşka kul eden mevsim
Kırılmaz Veysel'i bağlayan bağlar
<end>

<start>
Kaldırsam perdeyi döksem suçunu
Acep bu işime ne dersin dünya
Fısku fesat kaplamıştır içini
Bu çirkin huyları nidersin dünya
Dünyaya gelmemde maksat ne idi
Bir sadık dost bulup dem sürme idi
Arzum bir güler yüz gül meme idi
Istırapla dolu kedersin dünya
Nice zenginlerin çarkın çevirdin
Nice kahramanı teptin devirdin
Bunca fakirleri kastın kavurdun
Herkese bir türlü kadersin dünya
Bükülmez kolların olmuşsun ağa
İntikam beslersin bir tek yaprağa
Akibet serersin kara toprağa
Onu da namurat edersin dünya
Ne bankeri kalır ne de bir fakir
Herkes kazancını sana bırakır
Beş arşın bez ile yolc'eden ahir
Eline geçeni yutarsın dünya
Veysel'i düşürdün ne haldan hala
Kimini garkettin yeşile ala
Zaman gelir sen de eren zavala
Bir gün tepe takla gidersin dünya
<end>

<start>
Kambur felek sanki beni kayırdı
Eşten dosttan nazlı yardan ayırdı
Gizli sırrım memlekete duyurdu
Sanki benim bir ettiğim var gibi
Kimine at vermiş eştirir gezer
Kimine aşk vermiş coşturur gezer
Kimine mal vermez koşturur gezer
Sanki bunu zengin etmek zor gibi
Bir kısmına yayla vermiş köy vermiş
Bir kısmına büyük büyük pay vermiş
Sevdiğine güzellikle boy vermiş
Al yanaklar şule verir nur gibi
Birinin aklı yok deli divane
Bir kısmı muhtaçtır acı soğana
Bir kısmını zengin etmiş yan yana
Şimdi kendi saklanıyor sır gibi
Kimine saz vermiş çalar eğlenir
Kimi zevk içinde güler eğlenir
Veysel gözyaşların siler eğlenir
Yeter gayrı yumma gözün kör gibi
<end>

<start>
Bu dünyayı kuran mimar
Ne hoş sağlam temel atmış
İnsanlığa ibret için
Kısım kısım kul yaratmış
Kimi yaya kimi atlı
Kimi uçar çift kanatlı
Dünya şirin baldan tatlı
Eyvah balı tuza katmış
Kazması yok küreği yok
Ustası var çırağı yok
Gök kubbenin direği yok
Muallakta bina çatmış
Bu çark böyle döner durmaz
Ehli aşklar yanar durmaz
Aşk meyinden kanar durmaz
Sevgi muhabbet yaratmış
Hep biliriz dünya fani
Oyalıyor seni beni
Adem atadan bu yana
Nice insan gelmiş gitmiş
Bu dünyaya gelen gülmez
Bir yol var ki giden gelmez
Bu hikmeti kimse bilmez
Ona sır demiş kapatmış
Bu nizamı böyle kurmuş
Kendi çekilmiş oturmuş
Veysel'e türlü dert vermiş
Durmadan derman aratmış
<end>

<start>
Bir pipom var yamalıklı
Palto giyerim alıklı
Oğlum kızım hep çarıklı
Mes giymemiş soyum benim
İki gözüm görmez benim
Kimse halım sormaz benim
Beş gün evde durmaz benim
Gurbet oldu köyüm benim
Bir eşim var kızıl sarı
Gubardır gezer saçları
Benim der dünya dilberi
Böyle düşmüş payım benim
Sır saklamam sıtır örtmem
Tangolardan ötür örtmem
Hecap bilmem hatır örtmem
Olmaz olsun huyum benim
Veysel sözün beş par'etmez
El bir türlü yare yetmez
Günah yanından hiç gitmez
Bilmiyorum ki neyim benim
<end>

<start>
Bizim eller yaylasına yürümüş
Tez gidelim o göçlere erelim
Boz dumanlı soğuk sulu yaylanın
Soldurmadan çiçeğini derelim
Kuz'lamış koyunlar kuzular körpe
Saf tutar güzeller el çırpa çırpa
Çöldeki ceylanlar çıkmadan sarpa
Kemend atıp kollarını saralım
Bizim elin menekşesi mor olur
Güzeli aşıka sitemkar olur
Her çiçeğin bir mevsimde yer'olur
Bu sırları tabiata soralım
Bülbüller susmadan güller solmadan
Sümbüller kuruyup hep toz olmadan
Yüce yaylam seni duman almadan
Zurba zurba kekliklerin görelim
Sarı durnam tel tel olmuş kanadın
Veysel'in dilinde tespihtir adın
Hayal mıydın gözlerimden ıradın
Ahu gözlüm sümbül saçlı meralım
<end>

<start>
Okudum mektepte vardım bir ere
Bir elif okudum çok cevap çıktı
Bir elif üç nokta geldi bir yere hü
Ezber ettim andan dört kitap çıktı hü
Mürşid-i kamilden dinledim kandım hü
Mürşid-i kamilden dinledim kandım hü
Men-aref sırrından girdim uyandım
Bu fena mülkünü bir kapı sandım hü
Meğer değil imiş çar babı çıktı hü
Bir nurdan halketti bizleri Mabut hü
Bir nurdan halketti bizler Mabut
On iki tarikat bizlerde mevcut
Şemi'ye olmuşuz ispat-ı vücut hü
Haydar kapısından cevabım çıktı hü
Haydar kapısından cevabım çıktı hü
<end>

<start>
Çırpınıp içinde döndüğüm deniz
Dalgalanır coşar ürüzgarından
Mevce gelip cuş eyleyen aşkımız
Ah çektikçe kaynar gelir derinden
Derya coşar inci saçar kenara
Aşk ehli dayanır ateşe kora
Bülbüller gül için geymişler kara
Seherler uyanır bülbül zarından
Aşıklara gurbet bülbüle firkat
Derdimi sorarsan dürülü kat kat
Ey gönül derdinden etme şikayet
Yüce dağlar gurur duyar karından
Derd ile mihnete dalmayan aşık
Ne yemiş ne doymuş eli bulaşık
Kınaman Veysel'i fikri dolaşık
Ayrılmış yarından yar diyarından
<end>

<start>
Çok yalvardım çok yakardım
Uyanmadı kara bahtım
Şansım küsmüş etmez yardım
Uyanmadı kara bahtım
Uyur uyanmaz ikbalım
Nic'olacak benim halım
Boynuna olsun vebalım
Uyanmadı kara bahtım
Kader kedere eş oldu
Ağladım gözüm yaş oldu
Uzun boylu savaş oldu
Uyanmadı kara bahtım
Tecellim bozuk temelden
Gitti gençlik çıktı elden
Aşka mahkumuz ezelden
Uyanmadı kara bahtım
Kısmet beni diyar diyar
Dolandırır bilmem ne var
Veysel oldu candan bizar
Uyanmadı kara bahtım
<end>

<start>
Çoktan beri hasiretin çekerim
Gönül arzumanım sen sefa geldin
İkrarına hep giriftar olduğum
Ahdinde peymanım sen sefa geldin
Bir saat miktarı durdun oturdun
Selam verdin cana hayat getirdin
Yüzün basa gadem kerem getirdin
Gönlümün sultanı sen sefa geldin
Mevlam her kuluna ehtaç etmesin
Kendinden gayrıya muhtaç etmesin
Lokman da derdime ilaç etmesin
Derdimin dermanı sen sefa geldin
<end>

<start>
(Çarık söylüyor) 
Aman kardeş çok üşüdüm
Sen köşede ben dışarda
Senin ile kardeş idim
Sen köşede ben dışarda
(Mes söylüyor) 
Elin yüzün çamur bu ne
Git ahırda kızınsene
Laf istemem uzun çene
Ben köşede sen dışarda
(Çarık söylüyor) 
Sen de deri ben de deri
Görüyon mu kör kaderi
Sen tutmuşsun mevkileri
Sen köşede ben dışarda
(Mes söylüyor) 
Neler gördüm tezgahlarda
Hiç gezmedim uzaklarda
Hakkım vardır bu haklarda
Ben köşede sen dışarda
(Çarık söylüyor) 
Güzel güzel halı kilim
Senin kılın benim kılım
Tepeleyip etme zulüm
Sen köşede ben dışarda
(Mes söylüyor) 
Ben kimseye etmem zulum
Ne çare ki böyle yolum
Halı gene benim halım
Ben köşede sen dışarda
(Çarık söylüyor) 
Sen gezersin halılarda
Güzel güzel balolarda
Ben gezerim çalılarda
Sen köşede ben dışarda
(Mes söylüyor) 
Mes çarıktır çarık mestir
Yürürlerse aynı sestir
Veysel söyler bir nefestir
Gah içerde gah dışarda
<end>

<start>
Cümle ağaç uykusundan uyandı
Giyinmiş donunu yeşil atlastan
İrenk irenk çiçeklere boyandı
Gidermiş kederi kurtulmuş yastan
Bahar gelir dağlar bağlar süslenir
Yel değmezse coşar dallar uslanır
Bir hazin ses şafaklara seslenir
Neler duymaz badı saba o sesten
Eser seher yeli her sabah sabah
Dalgalanır sular titreşir yaprak
Saçar kokusunu menekşe zambak
Hakiki bir duygu vefalı dosttan
Gezme yarim keklik gibi kayada
Sakın tellerini yoldurma yada
Veysel'in aşkına al da bir bade
Doldur ver içeyim içtiğin tastan
<end>

<start>
Daima bulanın asla durulman
Nedir bu sendeki hal Kızılırmak
Çağlayıp akarsın hiç mi yorulman
Seni zapteyleyemez göl Kızılırmak
Bahar gelir bulanırsın coşarsın
Dalga vurur kenarlara taşarsın
Dünya kurulalı böyle yaşarsın
Tükenmez ömrün var bol Kızılırmak
Toplanır suların yayladan köyden
Kuvvetler alırsın çeşmeden çaydan
Fariğ olup vazgeçmen mi bu huydan
Kimseye vermezsin yol Kızılırmak
Yel estikçe dağlar karın eritir
Güneş olur çayır çimen yürütür
Dünyada bakisin hükmün caridir
Sana kuvvet verir sel Kızılırmak
Zara dağlarından toplaşın gelin
Sivas'ın kenarın dolaşın gelin
Yıldız ırmağına ulaşın gelin
Göksu'yu beraber al Kızılırmak
Kızıldağ'dan doğru çıkıp gelişin
Kayseri'de Karasu'ya karışın
Cahdın nedir yola devam çalışın
Delice ırmağın bul Kızılırmak
Ulu sular ile akıp gidersin
Tavşanlı Dağına bakıp gidersin
Uğradığın yeri yıkıp gidersin
Git Karadeniz'e dol Kızılırmak
Veysel'in gözünden çağlayan sular
Derdim gizli durur yüzlerim güler
Seni tutsun beni tutan uykular
Derin uykulara dal Kızılırmak
<end>

<start>
Bir kökte uzanmış sarmaşık gibi
Dökülmüş gerdana saçların güzel
Gözlerin ufukta bir ışık gibi
Kara bulut gibi kaşların güzel
Koynundaki turunç mudur nar mıdır
Adın Huri midir Gülizar mıdır
Gözlerinden akan yağmurlar mıdır
On beş on altı mı yaşların güzel
Afatı devran mı bilmem ki nesin
Bülbül avazın andırır sesin
Seher yeli gibi gelir nefesin
Aşıka bahardır kışların güzel
Her güzel de eda ile salınmaz
Huri misin melek misin bilinmez
Emsalin dünyada azdır bulunmaz
Firdevsi Ala'da eşlerin güzel
Görünce derdimi arttırdın kat kat
Can alıcı gözün sanki bir cellat
Veysel'i kapından eyleme azat
Bana yastık olsun döşlerin güzel
<end>

<start>
Bir derd ehli bulsam derdim söylesem
İy'olmaz derdlerim halim n'olacak
Hekimler derdime derman bulamaz
Bir değil beş değil derd kucak kucak
El vurma yarama yaklaşma kardaş
Derdimi söylesem tükenmez baş baş
İçimde yanıyor tütünsüz ateş
Ceset soba gibi kalbim bir ocak
Aşıklar alemde gülmez dediler
Akar göz yaşlarım silmez dediler
El elin derdini bilmez dediler
Kimler gelip hatırımı soracak
Katlan bu cefaya sabreyle gönül
Bu dünyanın işi hep böyle gönül
Başından geçeni sen söyle gönül
Neler geldi geçti oldu olacak
Veysel'in derdine bulunmaz çare
Etseler vücudun hem pare pare
Bir arzuhal sundum hakiki yare
O yar gelip yaralarım saracak
<end>

<start>
Ne peygamber-, ne de can çiçekleri
Ne de buhûrumeryem;
Hep korku çiçekleri
Oldu saksılarımızı süsleyen.
Ürkek bezgin baktığımız göklerden
Yarınl....................
<end>

<start>
Umutlarin bittigi, anilarin yikildigi
Coklarin artik bizden ....................
<end>

<start>
Ben artık bulunduğun şehirden gittim, 
İnsan kuş ....................
<end>

<start>
Girip çıkıyorlardı
Beyaz odalardan.
Kadınla....................
<end>

<start>
Tutturur elinde
Dikelir, dikilecektir
Lime lime gi....................
<end>

<start>
Ben bugüne kaç kere - -
Bıkmışım ölümlerden, ölmeyin benden önce.
Düşman dost, bir yüzü unutmak
O yüzden görmeyince.
Cansız tüneklerde muhabbet k....................
<end>

<start>
Kan, ter, yağ - -
Birkaç çeşit: 
Fırın, kuyu, kızartma
Buğu, bastı, kapama
Çengel, kağıt, kiremit.
Bir kadın ihtiyar
Ocak başında
Pişecek şimdi
Üfler odunları
Çömlek, kaynar su
İçinde çakıllar....................
<end>

<start>
Akar altın olduğundan
Zaman dur! 
Durmasın durduğunda
Zor olur.
Küçümser bulutları gökdelen
Sığınmış to....................
<end>

<start>
Ağrı - - nerem bilsem dağlara! 
Emmiş pis suları
Çarem bilsem eritir
Hangi bengi pınarı.
Kör - -
Perdeleri kapalı
K....................
<end>

<start>
Çırpıntılı denize
Her yakın dalışta
Sakınsak da başımızı
Günlerce kulak ağrısı
Gidenden sest....................
<end>

<start>
Çalınır
Kim ne getirir
Vazgeçemediklerin
Anahtar....................
<end>

<start>
Üç beş damla sepken.
Gel geç gül, gayrı yerler görmek, 
Özge sefalar sürmek - -
Gizli şahdamara ezelden
Bağlantıdır....................
<end>

<start>
Saksağan akıllı hayvan, 
Gaipten haber vermişti
Nuh'un gemisinde bir zaman.
Öter bahçedeki dalda: 
Gözün aydın, gözün ....................
<end>

<start>
Ve susmak
Bir denizin çekildiği
Bir rüzgarın kesildiği
An....................
<end>

<start>
Ağır hastalara ayna tuttunuz mu
Ölgün buğusu bir soluğun
Gitmek rahat görünse
Eski gü....................
<end>

<start>
Uzun sürer
Filim, tahlil
Kanda bulgu.
Al....................
<end>

<start>
Savaş hattı, siperler
Sefertası apartımanları geç
Horlanmış, sıkkın
Kuru çim, boş havuz, kavruk taflan
Yaşlılar, çocuklar soluklansın
Tek tük park
Banklar henüz vardır.
Eğitilmiş çiçekler evlerde
Azman, bücür, ilaçlı ısırganları ....................
<end>

<start>
Adi bir zabıta olayı
Büyükler, bebeler - -
Bir evi yere....................
<end>

<start>
Yazgı üzerine çok şey yazıldı
Kağıt üzerine yazıldı.
Sarkan gerdan, kırı....................
<end>

<start>
Tanrı onları dört gözden ayırmasın
Hiçbiri anne baba yokluğu bilmesin.
Büyükler gidince çocuklar küçükse onlar da ölmeli
Çünkü kendi evlerinden ga....................
<end>

<start>
Evler hangi karanlıkta
İçten yanar ışıkları?
....................
<end>

<start>
Biz o tutsaklığa
Uzakta düştük, 
Döneriz ke....................
<end>

<start>
Benim oralarda hiçbir işim yoktu
Şeytana uydum
Aç ahtapotlar kaynaşırken dipte
Kaypak kalabalıkta sürükleni....................
<end>

<start>
Bölün bölün kaç parça, evleri düşün
Dayanılmaz özlem uzaklara.
Önlenmez korku: Ölüleri düşün! 
Sonra ....................
<end>

<start>
Öldü
Gömüldü
İçmeye gittik
Evlere dönüldü.
Çoktu dost....................
<end>

<start>
Üstünde bir yazı: Hazırlık
Bir gencin olmalı
İnince yolcular
Biletçi bulmuş
İlk yardım çantasına benziyor.
Ço....................
<end>

<start>
Düzlük, bas
Dik
Çıkar ....................
<end>

<start>
Gözler, çekmeler ona göre
Zaten dar
Kalmasın geldiğinde
Hepsi dolmuş olsunlar!
Çok sıkın....................
<end>

<start>
Uzun ince bir lastik
Ya da ip
Parmağa takılı
Sağa sola yere
Atarsınız, gitse ya, 
Döner, avucunuzda, 
Gi....................
<end>

<start>
Baktım seneler kuş gibi uçuyor, 
Baktım sonum bir avuç toprak - -
Sevdim gençlik icabı
Ağaca bağlandı yaprak.
Ey dost, rüyamı hayra....................
<end>

<start>
Hep böyle: 
Kömür aldı, mendiller sallandı; 
Trenler gitti ona doğru, 
İstasyonda deliler gibi....................
<end>

<start>
Şu beyaz köpüklü deniz, 
Hayra alamet değil.
İskele gaz....................
<end>

<start>
İnsan hiç olmazsa arada bir uğrar, 
Böyle ihmalci değildin önceleri, 
Biliyorsun, seninle a....................
<end>

<start>
Bir kanarya kuşum var, 
H....................
<end>

<start>
İkidir bir köpük elim bir koymuş gibi.
Yerimi bilemiyor, diş biliyorlar....................
<end>

<start>
Öylesine olmalı ki değinme 
Döllemeli, yetmez orgasmus. 
Embriyon ve dölüt 
Başlamalı büyümeye beyinde.
Gev....................
<end>

<start>
Felaketler, üzüntüler! 
İpiniz aşar başımı, düşer yere, 
Ayağıma do....................
<end>

<start>
Gidecek ilk gençlikte
Çalmak istediğin kapı zilleri
Denk getirip bindiğin taşıtlar
Ters yönlerde akşam üzerleri....................
<end>

<start>
Gerekliydi uzaklarda bunalınca
İkinci ev!
<end>

<start>
Az geri çekilme her yeni yapı
Geçsinler geniş
Taşıtlar adam almıyor, geçsinler ge....................
<end>

<start>
Belki ancak akasya ağaçları
Çıktınızsa yok park, 
Birleşik kapları ömrün
Tek hü....................
<end>

<start>
Bizi bazan bir yere
Çekip getirmiş neden
Kim nerden bilecek
Yadırgar gören.
Her zaman yanlarında
....................
<end>

<start>
Bu tempo, artan doz
Yalnızlıkta, alkolde, acıda
Kimse kimseyi sevemez oldu.
Kendimize bile ....................
<end>

<start>
Söndür bir yanınla öteki yangınını
Gömül uzak işlere görünür hemen ölü....................
<end>

<start>
Şimdi önümüzde boş, çalık bir siniyse
Minimini küçük sini mer....................
<end>

<start>
Sessizliği bir evin
Telefon, kapı
Açan yoksa
Bir şeyler olmuştur.
Ya ....................
<end>

<start>
Aşklar, dostluklar, bir arada olmalar
Hangi birine yetiş, geçtim, öderim.
Eşler, çocuklar, ölmüşlerin yakınları
Sonradan katılanlar, kaçtım, öderim.
Çığlık ve kısık çağrı
Kimi mi çağırdım, bilsem söylerim.
Gün gelir, bırakır, başlar yalnızlık
Ne için, kimdi,....................
<end>

<start>
Üstünüzde gözleri
Camlar ardından yaşlı
Bakar
Tanır gibi sizleri.
Ya d....................
<end>

<start>
Taşlık bölgelerden
Geçerken kristal avizeler
Düşmüş kırılmış
TIR kamyonlarından.
Bir d....................
<end>

<start>
Dam dam
Büyük kent havaları değişik
Solur hep aynı kiri
Batıkta evler.
<end>

<start>
Sözlüklere kalsa
Ateşte masal hayvanı
Bir insan olmasın
Ateşler yaşam....................
<end>

<start>
Ölüm
Kapanması bir evin.
Rahat mıy....................
<end>

<start>
Ömrüm böyle geçti
Karşıda bir duvar
Üstelik ben değildim
Oynatan gölgeleri.
<end>

<start>
Bir kişiyi sevgilerde görmeye
Kaç kapıdan geçeceksin: 
1)   Kimlik kartı
2)   Yanına katılanlar
3)   Bırakın eşyanızı - -
Son kapı açılınca karşınd....................
<end>

<start>
Dersiniz vardı
Gelmiştim, yakındım.
<end>

<start>
Yol gösterenler
Silindi izleri....................
<end>

<start>
Bir büyük kır bu dünya: 
Gece vakti ıssız kır cin peri.
Bir baş uzanır gibi karanlıktan, 
Gün ortası biri selam verip geçer, 
Düşünürüm kimdi.
Tenha sokaklarda giderken yalnız, 
Durdurur bir başkası beni dalgınlığımda; 
Sallanır iki el, anlatı....................
<end>

<start>
Vurur tahtaya bir taşa
Kağıtlara yazar
Duyar biri
Gelir ....................
<end>

<start>
Vurur yolda giderken.
Ve durgun en şen sofralarda bile.
Tantalos'un dalları gibi gece yarısı
Çekilir geriye, uykular insafsız.
Yarınlara güvenen sımsıkı giyinik
Gövdel....................
<end>

<start>
Bir açılma yorabilir insanı
Paslı rezeler, kaynamış menteşeler<....................
<end>

<start>
Siz ki değişmez çizgilerle
Evler eşler çocuklar - - katlanmış kendinize
Ya günün bir yarısı
Bu giderken giderken sürçen adımların....................
<end>

<start>
Dükkan duvarlarında
Saatler
Geçerken
Bakınca.
Kayıp çağ - - uyulurdu
Yıldızlara, aya.
Belliydi bahar ba....................
<end>

<start>
Suçtur uzun yaşamak
İntihar....................
<end>

<start>
Kimi kağıtlar
Aydınlığa tutsanız
Çizgi, resim, bir şekil.<....................
<end>

<start>
Sıcak çok sıcak
Alışmış olmalıydık
Sıcağın geçmişi var
Buzun geleceği yok.<....................
<end>

<start>
Kalktı tren - -
Senin aklına olan
Başkası, 
Bu kalkan tren....................
<end>

<start>
Onlar evlerde yaşamazlar mı, şaşıyorum.
Evlere uğramaz, evlerde iş yapmaz,
Bakmazlar mı bir şeye, şaşıyorum.
Bakkallar, kasaplar, çarşılar..
Onlar evlere hiç bir şey almazlar mı, şaşıyorum.
Yollarla, sokaklarla, kahvelerle iş bitmiyor ki! 
Trenler, gemiler, düşler bırakıyor insanı bir yerde,
Sonra gene dönülmez bir yol gibi ev! 
Onların yolları, akşam üstleri, gece
Sona ermez mi evlerde, şaşıyorum.
Yorgunlukları yollara yaymak, iyi ama sonu yok ki!
Sevdalar sokaklarda serin ama sonu yok ki! 
Bölüşmek umutları, paylaşmak acıları, bunalmak,
Ummak yarınlardan bir şey, evcek yok mu,
Şaşıyorum.
Evcek, uzaktan da olsa, yüzlerine tutulan ayna
Yansıtmaz mı hiçbir şey onlara? 
Yaldızlı süslerle örttüğümüz oyuklarda
Yalnız en....................
<end>

<start>
Uzayacağa benzer, 
Tutuştuğumuz lades.
<end>

<start>
Bir zehir
Birikir odalarda,
Almaz ki veresin rüzgâra
Rüzgâr deli değil.
Birden yayılır kanda
Kararır dört yan.
Bir çöküntü başlar yaşamanda
Her şeyin değersizleştiği an.
Deniz mi bu, geçilmez....................
<end>

<start>
Tozkoparan fırtınası
Kaç koldan kıvrılır
Vurur camlara yukarı.
Yaprak, kağıt....................
<end>

<start>
Geceleri korkulu yollara gittiniz mi
Biz çok şeyi vakit yok pek kısa geçiyoruz
Limanda bilinen gemiler oysa açıklardadır
Kullanırız bir sözü ama hangi anlamda?
İnsan duyar bir yerde birdenbire uyanıp
Bir elin bir ışığı neden söndürdüğünü....................
<end>

<start>
Güçlü fırtınalarda direkleri kırılmış
Gemiler bize sığınır - bulduk sanırız.
<end>

<start>
Trenler, Gemiler, Yıldızlar...
Paramı yolara yatırmak isterdim,
Yaşamak uzak şehirlerde.. Nerde?
Ev kirası, elektrik, su parası
Kasabı, bakkalı, terzisi..
Birini kaparım, biri açılır
Masraf kapıları masal ....................
<end>

<start>
Uzun yürümelerden
Sonra bitkin düşerek
Bu bir çocuk oyunu:
Ben seni çektim çekerek.
Şimdi hangi kitaplardan
Öğreneceksiniz onu,
G....................
<end>

<start>
Bu maden bir maden
Kendimizden uzakta aranan bir maden
Ya neden olmadan bilinmek i....................
<end>

<start>
Firlat at uzaga
Doner gelir bumerang.
Yukardan asagi, bos kupler,
Soldan saga
Hangi harfleri koymali
Ki cozulsun bilmece?
Dis dis
Kalinti cag mazgallari
Sonra yeni katmanlar
Bir intihar gibi icerde.
Aldat....................
<end>

<start>
Çakar şimşek düşer yıldırım
İşte bir şey birden söyl....................
<end>

<start>
Anlamak zamanı bir eski kitaba bak
Oku! 
Dağlara taşlara yazdığı yazı
Ustası nasıl oydu?
Döner değirmenimiz
Ününde ....................
<end>

<start>
Bugün varsın, çoklarını tanırsın
Çokları tanır seni.
Yıllarca aynı yerde - - yarın
Adını çıkaramazsın, 
Onlar da unutur seni.
Hangi yaştakilerl....................
<end>

<start>
Maddeler sentetiktir
Alerji yapabilir
İki üç ....................
<end>

<start>
Ne diye bulmuşlar
Dertliler biliyor
Geceler kaç saat.
İşlerdi acılar, katlanırdık
Ne sorsak, n....................
<end>

<start>
Her çatı ev
Çadır da
Bitmez tasaları
Taşıyın sırtınızda.
Bıkılır, tükendi
Hep aynı
Biçimsiz boşluklar....................
<end>

<start>
Ürperen yaralara çıplak
Havaların değmesi
Acır.
Korkunuz nerdeyse
Bir şey söylenecek, bir şey sor....................
<end>

<start>
İner kepenk
Susmak, içki, gürültü
Korur yangın duvarı
Birinden biri.
Is....................
<end>

<start>
Ben seni duvarların arkasına sakladım,
Karşıdan düz taş.
Varsın hepsi yanılsın, sevincime son yok:
Bahçem ....................
<end>

<start>
Nerde neden kırılır
Bir üçüncü varsa önemsiz bir sözde
Bir....................
<end>

<start>
İçerik acı
Karşıtlar kaç kaşık
Bir ölçü yeterd....................
<end>

<start>
Bir lobut sallıyor boşluğa kendini
Egzersiz.
Kırlarınd....................
<end>

<start>
Ürperen sokakları süpüren tipide
Yürürken hızlı
Şimdi değil sonra
Vurur yüzünüze aralık kapımdan
Bir garip yaz sıcaklığı.
Bir an durursunuz beklemiyor gibi bunu
İçeri....................
<end>

<start>
Hulyalariyle yaşardı,
Bir Behçet Necati vardı.....................
<end>

<start>
Odamın penceresi yok -daha iyi-
Kendime bakıyorum ben de
Kendimden sarkmış kollarıma
Kendimden damıtılmış gözlerime
-Bakmıyorum, duyuyorum onları sadece-
Böylesi iyi, çok iyi
Kapıyı kilitledin -kapımı-
Salonda gürültüler, ut sesleri
Muhibbe gelmiş olacak Burgaz'dan
Birkaç kere gördüm
Şişmandı çok, beyazdı
Saçları mavi gibiydi -öyleydi-
Maviler saçları gibiydi
Açık denizlere benzerdi
Ve yüzü
İbrişimlerle dolu
Gizemli bir dikiş kutusuydu sanki
Geçen yaz denize girdiğim günler..
Anımsıyorum
Ne vardı ortalıkta maviden başka
Sadece bir martı -o da maviyle beslenen-
Gördün mü demiştim kendi kendime
Mavilik de çocukluk gibi
Unutulmayacak hiç.
Evet, Muhibbe
Parası bitince gelir bize
Bir iki gün kalır gider
Sabahtan akşama ut sesleri
Rakı ....................
<end>

<start>
Ben mi konuşuyorum -Cemal mi- 
Tanrının taşları mı konuşan 
Birbirine geçmiş sımsıkı 
Yollar boyunca uzayan uzayan.
Kurtuluş'tan çok uzaklardayım
Birbirimizden çok uzaklardayız
Çok yakınız birbirimize -tekdüze günler-
Ester parmaklarını geçirmiş kalbine
Yeşim taşlı iğnesini yoklar gibi
-Sıkıştırılmış bir sandviç sesi-
Sürekli anneme bakıyor
Annemse bir elinde rakı kadehi
Ötekinde kağıtlar
Oyun kağıtları
Teyzeme bakıyor sürekli
Teyzemse yaratılmakta olan bir anıya benziyor
Bakışları anlamsız
Gölgeli
Kendine bakıyor olmalı
Ne tuhaf, herkes bir yerlere bakıyor
Hiç kımıldamadan
Bir ışık parçası düşüyor annemin yüzüne
Arada kovmak için elini sallı....................
<end>

<start>
Gözlerimden uçtum -bırakıp eski gövdemi-
Aynanın önünde durdum
-Kenarları saydam yapraklı aynanın-
Omuzları açık giysimi giydim -siyah-
Topaz kolyemi taktım
Göğsümün ortasına bir gül yerleştirdim
Acı, apacı bir gül
Dışarı çıktım
Muhassen'e uğradım -çağırdı demin-
Firuze ve turuncu deniz kabuğu alaşımı Muhassen'e
Yedi lamba, yedi güvercin saçlarında
Ve eşyalarında bir başkalık: 'çabuk-güzel'
Her şey 'acele-sıcak', 'acele-yerli yerinde'
Her şey, ama her şey
Bir düğün öncesi gibi
Uzun bir deniz yolculuğu sonrası
Bir yerden bir yere taşınma
Yitirilmiş duygulara bir göz atma yaklaşımı belki
Rüyamda da görmüştüm dün gece
Yedi gelin, yedi güveyi
Serpantinler, konfetiler içinde
Ağzımda bir sakız çiğneme kımıltısı
Şuramda duymadığım bir duyma
Bir....................
<end>

<start>
ı.
...
ilk dizesi olmayan bu şiir
öncesiz bir dala benzeyecektir
nasıl ki başlangıcı yoksa yolculukların
sonu da yoksa
ağaçsız bir dal gibiyse her yolculuk.
sevda, acı, mutluluk
onlar da
zamanla bir başlarına kalacak hepsi
öncesiz ve sonrasız
içi boş odalar gibi.
anımsa istersen yıllar sonra
yaşamdan onca yorulup
ne çıkar, sözgelimi bir öğle vakti.
ıı.
konuşuyoruz desem konuşmuyoruz da
ayrı ayrı şeyler düşünüyoruz üstelik
birbirimize bakarak
ne seviyoruz ne de sevmiyoruz birbirimizi
ne varız ne de yoğuz gerçekte
iki lamba gibiyiz, iki ayrı yerinden
aydınlatan odayı
değilsekte yakın birbirimize
uzak da sayılmayız büsbütün
gökyüzünde iki uçurtma başıboş
yanyanayızdır sadece
her çiçek bir çoğulluktur gününe göre
yalnızlık bir çoğulluktur
sanırım bir giz de yok bu beraberlikte.
ııı.
kötü bu, susmuştuk, şimşirler hışırdadı
yapıştı suskunluklarımız birbirine
bir o konuştu yalnız – gene o -
en gencimiz belki de
dalarak uzaklara, çok uzaklara
insan: mavinin içindeki düşünce! 
topladık meyvayı biz – topladıktı kendi
kendi....................
<end>

<start>
Ablan çiçekli şapkalar yapıyor mu gene
Üstüne buğulu yaz tülleri serpiştiriyor mu
Kadife sesleri, ibrişim kokulan
Dolduruyor mu dört bir yanı
Küçük küçük güneşler halinde
Makaslarda geziniyor mu parmak izlerin
Onca uzaklığındaki ben
Geçiyor muyum belli belirsiz
Gözlerinin içdenizlerinden
Nasıl mı,
Nasıl yaratılmışsa boşluk
Kendine bakan irice bir vişneden.
Hani
Elini alnına koyup da
Daldığın olurdu ya bazen
Dalgınlığının ipekli giysinle birlikte
Hiç değinmeyen bir hışırtısı olurdu ya
Kime duyuruyorsun o sesi şimdi
Kime
— Yokluğuma bakarak
Çizilmiş bir taslak gibi
Uçup giden bir taslak gibi
Dağılan, toz olan bir taslak gibi —
Pencerenden baktığında— arasıra —,
— Ah bu kımıltısız yaz uzaklıkları —
Sana küçük küçük armağanlar verilird....................
<end>

<start>
Çünkü ağzım öyle istedi 
Dudaklarım öyle istedi 
Ve göğsüm ve avucumun çukuru 
Ve arkam ve önüm ve boynum 
Öyle istedi
Çıplaklığımla övünürüm
Dişiliğimle övünürüm
Benim....................
<end>

<start>
Akşamı karşıma aldım
Cemile karşımdaydı
Cemal'i karşıma aldım
Seniha karşımdaydı
Güzel otlar yaktım onlara
Zeytin çıkardım
Sürahiyle iç....................
<end>

<start>
Yüreğimi genişlettiğim zaman
Cemile bana sığsın
Ben onun göklerinden biraz fazlayım
O bana sığsın
Yalnızlık ondan gitsin, kötü mü dedim
Gitmezse ne yapsın, kötü mü dedim
Ben neyin nesiyim ki ve herkes neyin n....................
<end>

<start>
Ben ben idim, onlar oydular
Karanlık indi bize sığındı
Yılları çok çağlar gibiyiz
Günleri çok yıllar gibiyiz
Uzun sessiz bir ağlamak gibiyiz
Geyik akar suları ....................
<end>

<start>
Benim sözüme göre 
Gözün bildiğini el bilmez 
Elin bildiğini ağız bilmez 
Sözüme göre utanınm 
Yüreğim utanmak bilmez
Hey şi....................
<end>

<start>
Cüce bir icadınla kambur bir kadın 
Günü söylendiler bir park kanepesinde 
Ve artık gitmediler....................
<end>

<start>
İnsan ki yok ise yoktur
Kimdir bu Hilmi Bey ki, yoktur
Bu böyle değilse benim sözüm hiçe insin
İleri gidiyor Cemile, o orada yo....................
<end>

<start>
Bütün iyi kitapların sonunda
Bütün gündüzlerin, bütün gecelerin sonunda
Meltemi senden esen
Soluğu sende olan<....................
<end>

<start>
Bu gözyaşları benim mi
Camdaki yağmur taneleri mi yoksa?
Acıyla sevinç de 
Birbiriyle içiçe mi 
Terke....................
<end>

<start>
Gülüşümü ıslattım —kar yağdı bütün gün—
Daha yağsın
Kar yağsın bütün otellerin üstüne
Üstüne üs....................
<end>

<start>
Ve hemen gidemedim
Ve artık gidemedim
Ve sonra hiç gidemedim
....................
<end>

<start>
Gökte, gökkuşağının üstünde
Yedi renkli Musa'lar
Yedi lambalı, yedi güvercinli Muhassen'den
Yedi renkli sesler üflüyorlar aşağıya
Aşağıda
Seniha
Bir elinde sigarası
Oturmuş kıpkırmızı bir bahçe koltuğuna
Önünde
Masa masa masa —çok değil, hepsi bir masa-
Mermer bir masa
Gümüş bir masa
Zümrüt bir masa
Seniha birasını içiyor —bir eli de birasında—
Sonsuz bir ....................
<end>

<start>
Uyanıyorum uyanıyorum
Dört duvar
Evet, dört duvar
Peki duvarın arkasında ne var
— Duvarın arkasında ne var
— Bir çocuk, bir çocuk daha, çocuklar..
— Duvarın arkasında ne var
— Bir kaçlın, katolik, yas giysilerini çıkarmış
— Duvarın arkasında ne var
— Yaşlı bir adam, dinleniyor güneşte....................
<end>

<start>
Bir gerçek yalanım vardır erenler
Anam yeni gelin oldu duydun mu
Bir gasavet aldı babamı
Düğününde davul çaldı duydun mu
Bizim köy'e kabak ektik dut bitti
Yeşil yaprağında develer öttü
Dört boynuzlu koç'lar doğuma yattı
İkiz ikiz kurtlar geldi duydun mu
Semer vurduk serçe'lerin eğnine
Balığı bezirgan yaptık yanına
Ramazan Aga'nın girdik kanına
Aklımızı Bayram aldı duydun mu
Senem kadın sekseninde doğurdu
Doğan çocuk mama diye bağırdı
Bitirdi de altı kova yoğurdu
Bir dakka uykuya daldı duydun mu
Keban'a göl yaptık daglar sulandı
Bütün Edirne'de bağlar sulandı
Karadeniz bir sinekten bulandı
Çoştu Akdeniz'e doldu duydun mu
Mahzuni der işte böyle halimiz
Avrupa'ya köprü olur dilimiz
Arada sırada hortlar ölümüz
Her biri bir makam çaldı duydun mu
<end>

<start>
Sensiz bu dünyanın tadı olur mu
Adı güzel Hacı Bektaş Veli dost
Seni sevmeyenler hakkı bilir mi
Adı güzel Hacı Bektaş Veli dost
Elimi bilmezdim Eli bildirdin
Yalan söylemeyen Dili bilirdin
Harama çözülmez Beli bilirdin
Adı güzel Hacı Bektaş Veli dost
Yunus'u yarettin Tapduk Emre'ye
Kırk yıl dağda gezdi gönül vermeye
Her can layık değil seni sevmeye
Adı güzel Hacı Bektaş Veli dost
Der Mahzunî eşiğini bulayım
Yüzlerimi tozlarına dolayım
Kul eyle kapında kurban olayım
Adı güzel Hacı Bektaş Veli dost
<end>

<start>
Bir koyun sürüsü olduk
Mor kuzular bakar gider
Çoban kıvısına girmiş
Kurtlar bizi çeker gider
Ben hakkı sevdim diyenler
Gerçeğe boyun eğenler
Alın terinden yiyenler
Damla damla döker gider
Dilim hey gerçektir dilim
Bilirsin hayvan değilim
Şurada bir avuç zalim
Belimizi büker gider
Sende kalsın senin kinin
Bitmedi mi perin cinin
Tüm cahiller Mahzuni'nin
Hatırını yıkar gider
<end>

<start>
Bu ne biçim adelettir
Öldürecek zam fakiri
Açlık en büyük lanettir
Öldürecek zam fakiri
Dert mi yesin fakir hamal
Aman paşam bu nasıl hal
Boynunuzdan gitmez vebal
Öldürecek zam fakiri
Fakir kimden alsın murat
Karnı açtır asık surat
Senin karnın toktur kır at
Öldürecek zam fakiri
Zam zengine dokunmaz ki
Zerrece içi yanmaz ki
Böyle millet uyanmaz ki
Öldürecek zam fakiri
Kimi duldur kimi yetim
Öyle büyüktür milletim
Taraf tutuyorsam itim
Öldürecek zam fakiri
Mahzuni bu dertler derin
Aferin bey'ler aferin
Vay haline vay köylerin
Öldürecek zam fakiri
<end>

<start>
Parsel parsel eylemişler dünyayı
Bir dikili taştan gayrı nem kaldı
Dost elinden ayağımı kestiler
Bir akılsız baştan gayrı nem kaldı
Padişah değilem çıksem otursam
Saraylar kursam da asker yetirsem
Hediyem yoktur ki dosta götürsem
İki damla yaştan gayrı nem kaldı
Mahsuni Şerif'im çıksam dağlara
Rast gelsem de avcı vurmuş marala
Doldur tüfeğini beni yarala
Bir yaralı döşten gayrı nem kaldı
<end>

<start>
Aylar birbirini kovalar durur
Geçip giden yıllar döner mi sandın
İçimde yaktığın onulmaz ateş
Öyle kolay kolay söner mi sandın
Kaygılar çevirdi çevre yanımı
Soğudukça kurutuyor kanımı
Girdin yüreğime çektin canımı 
Sence yaptığını hüner mi sandın
Hele düşün kırkı geçti kırdığın 
Hesabında değil neyi vurduğun 
Duman edip bulutlara sardığın
Gönül kolay kolay iner mi sandın
Mahzuni başını aşka eğdirdin
Seller ile akıp girdaba girdin
Gönül fincanına bir taş değdirdin
Kırıldı uzayıp söner mi sandın
<end>

<start>
Muhammet devrini ihya eylemiş
Çünkü Mustafa'nın Kemali haktır
İlim Çin'de olsa ara bul demiş
Hayvanlara akıl Çin'den uzaktır
Zalim softa güya Mustafa sever
Atasın bırakır toprağı över
Gider Medine de bağrını döver
Ali der arslandan haberi yoktur
İster putperest ol ister Musevi
Huzuru Hüda'da haklar İsevi
Bizim peygamberin gözleri mavi
Ne aladır ne araptır ne aktır
Evvelki nüvvüyet şimdi ülküdür
İster küfür et softa ister kudur
Hazrete gitmenin esrarı şudur
El ele bel bele birlik tutmaktır
Cehennemler haykırırken dünyada
Kan içinde inleşirken şüheda
İnkar etme kim yetişti imdada
Zülfükar'lı kemalinan buraktır
Kimden aldı sana bıraktı seni
Soya sulbe koşma mürşidi tanı
Binbir oda sahip madem ki gani
Cenabi kemalin kudreti çoktur
Zamanın üstadi geçmişin hasmi
Kanda münehzehtir mekanı cismi
Ahır zaman idi Mustafa ismi
Bana inanmazsan kitaba baktır
Mahzuni şükreder kemal ehline
Payımal olsam da şerrin cehline
Eyvah olsun softa kardeş zihnine
Cemalden bihaber cana yazıktır
<end>

<start>
Koltuğunda şarap elinde kalem
Koşarak derdini yazdı yıkıldı
Son çamın dibinde yaptı bir alem
Son yudumdu çekti sızdı yıkıldı
Vay haline ahvaline
Kül başına göz yaşına Mükremin
Bir mayısta sol elini kaldırdı
Derman diye boş meydana saldırdı
Kursağını joplarınan doldurdu
Bekçiye polise kızdı yıkıldı
Koş boşuna göz yaşına
Taş başına peşpeşine Mükremin
Der Mahzuni söylemiştim bin kere
Yıllar yılı kan akıyor bu dere
Karanlıkta götürdüler bir yere
Kendi mezarını kazdı yıkıldı
Vay haline ahvaline
Göz yaşına taş başına Mükremin
<end>

<start>
Mini etekli kızımız
Sokak sokak düğün ister
Kalça göster göğüs göster
Mini etekli kızımız
Terbiyesi bulutlarda
Hayalleri umutlarda
Babası aç kendi darda
Mini etekli kızımız
Zaten bizim hayat mini
Avrupa'ya gitti ünü
Kime sattın arı dini
Mini etekli kızımız
Soytarı mı sosyete mi
Biz mi deli siz öte mi
Mini tahsil Fakülte mi
Mini etekli kızımız
Kız anaya benzemez mi
İnsan gibi gezemez mi
Şu entari uzamaz mı
Mini etekli kızımız
Mahzuni yoldan çıkamaz
Sana bu şekil bakamaz
Terbiyeni halk yıkamaz
Mini etekli kızımız
<end>

<start>
Dünya dedikleri mezarlık imiş
Bilmem ki ne zaman güldürür beni
Bir çiçeğim derdim dostluk bağında
Eser cahilin rüzgarı soldurur beni
Tükenmez dünyanın kara kedisi
O'nun için bitmez gönlümün yası
Vız gelir cahilin dedikodusu
Ne korkutur ne de yıldırır beni
Ayıptır Mahzuni kılıçla kama
İnsan olan insan kıyar mı cana
Cehennem kükrese korkmazdım ama
Dostun bir tek acı sözü öldürür beni
<end>

<start>
Mevlam gör diyerek iki göz vermiş
Bilmem ağlasam mı ağlamasam mı
Dura dura bir sel oldum erenler
Bilmem çağlasam mı çağlamasam mı
Yoksulun sırtından doyan doyana
Bunu gören yürek nasıl dayana
Yiğit muhtaç olmuş kuru soğana
Bilmem söylesem mi söylemesem mi
Mahzuni Şerif'im dindir acını
Bazı acılardan al ilacını
Pir Sultanlar gibi darağacını
Bilmem boylasam mı boylamasam mı
<end>

<start>
Çağlayanın alemi
Çaresizin selamı
Metin'im şehit olmuş
Kana batmış kalemi
Yaz Metin'im gene yaz
Yüreciğin var olsun
Sana vuran zalimin
Kolu kökten kırılsın
Panzer gelir uzaktan
Düdügün çala çala
Metin'im can veriyor
Gözleri dola dola
Yaz Metin'im haberin
Artık olan oldu de
Vay benim memleketim
Bak kimlere kaldı de
Mahzuni yanar ağlar
Eli kalem tutana
Hani söz vermiştiniz
Ankarada yatana
Yaz Metin'im haberin
Yüreciğin var olsun
Sana vuran zalimin
Eli kolu kırılsın
<end>

<start>
Sana bir gün olsun
Gülmedi hayat
Kaderi berbat merdo merdo
Burası gurbet
Gelme demedim mi merdo
Dönme demedim mi
Vururlar seni merdo merdo
Söylemedim mi
Köprünün başına merdo
Pusu kurarlar
Seni ararlar merdo merdo
İzin sorarlar seni kırarlar
Gelme demedim mi merdo
Dönme demedim mi
Vururlar seni merdo merdo
Söylemedim mi
Mahzuni yanıyor sana merdo
Bitti baharım
Bahar ayları merdo merdo
Soldu bağlarım yeşil bağlarım
Gelme demedim mi merdo
Dönme demedim mi
Vururlar seni merdo merdo
Söylemedim mi
<end>

<start>
Bir çift öküz yeter mi
Aha Mehmet emmi
Böyle baca tüter mi
Daha Mehmet Emmi
Çoluk çocuk uyumaz
Aha Mehmet emmi
Aç insanlar yatamaz
Daha Mehmet emmi
Bu tarla susuz tarla
Aha Mehmet emmi
Daha zorla ha zorla
Daha Mehmet emmi
On çocuk arpa yiyor
Aha Mehmet emmi
Beyler bunu bilmiyor
Daha Mehmet emmi
Mehmet emmi irezil
Aha Mehmet emmi
Vallahi yalan değil
Daha Mehmet emmi
Gidelim mahkemeye
Aha Mehmet emmi
Mahzuni Şerif geldi
Daha Mehmet emmi
<end>

<start>
Alıştılar çalıştılar
Nutuk atıp yarıştılar
Atıp-tutup sarıştılar
Arsız-hırsız karıştılar
Meclisi meyhanelerde
Edebi çok senelerde
Dokunulmaz hanelerde
Seni böyle yapan kimler
Girdiğin viranelerde
Anadolu Anadolu
Kan ağlıyor sağı solu
Hak yolu Çankaya yolu
Sırada kalan seferde
Dertli yüzü perde perde
Sıra beklerken kederde
Dinle bizi kulak verde
Kızılca kıyamet kopar
Sabırın bittiği yerde
Kimi haksız kimi haklı
İkisi de çok meraklı
Beynimizde neler saklı
İman kalmadı neferde
Bizim Ramazan askerde
Olsa idi belki derde
Derma olur idi buna
Kalan koyun gitti kurda
Mahzuni der utanmazlar
Bizleri adam sanmazlar
Tepemizdeki cambazlar
Birbirlerini gammazlar
Ettiğiniz yemin nerde
Beşiniz düşmüyor dörde
Gel utan halimiz gör de
Arabanın günahı yok
Suçun büyüğü şöförde
<end>

<start>
Bir meclise mihman oldum
Rastlamadım bir yarana
Ne acayip döndüm kaldım
Taş atarlar yalvarana
Meclisin yapısı güzel
Koltuğu kapısı güzel
Dışarda hepsi güzel
İçerde kıran kırana
Sandım ki bir savaş yeri
Adam çatlar diri diri
Deki bana hey serseri
Niye girdin bu borana
Kimi kimine bağırır
Biri kaçar beşi vurur
Kızan bir tekme savurur
Yanda uyuyup durana
Görülmemiş böyle uçar
Dokunulmaz zehir saçar
Hak'kı inkar eder kaçar
Döner el basar Kuran'a
Der Mahzuni çıkamadım
Bu cümbüşten bıkamadım
Kaşı çatık bakmadım
Kapıda kimlik sorana
<end>

<start>
Maraş halkı da yana yana ön olur
Her sineği de bir alıcı kurt olur
Ben gidersem yüreğine dert olur
Gardaş kalk gidelim sılaya doğru
Anama doğru babama doğru
Yoldaş kalk gidelim canana doğru
Maraş halkı da yana yana ön olsun
Her sineği bir alıcı kurt olsun
Böyle memlekete düşmanım varsın
Sıla da bir gurbet el de bir bana
Yavru bir bana gardaş bir bana
Anam tüfeğini de direğe asar
Bacım tabancanı da bağrına basar
Anaya bacıya gardaş mı küser
Kalk gardaş gidelim sılaya doğru
Anama doğru Sunama doğru
Kalk gardaş gidelim de canana doğru
Gardaş o dağlarda dağların mı var
Ah çekip ardından ağların mı var
Sanki mor çubuklu bağların mı var
Sıla da bir gurbet el de bir bana
Gardaş bir bana canım bir bana
Sıla da bir gurbet el de bir bana
<end>

<start>
Tükenmek bilmiyor kara günlerim
Gel buna bir çare bul Leyla Leyla
Düştüm hasretine yanar inlerim
Susadım bir yudum su Leyla Leyla
Acımazsan böyle yalnız kalırım
Eğer ister isen kurban olurum
Kefenim bulunmaz belki ölürüm
Gözün yaşı ile yu Leyla Leyla
Mahzuni'yem dolanırım dillerde
Bazan sahralarda bazan yollarda
Benim Leyla'm kaldı kanlı çöllerde
Herkes de zanneder şu Leyla Leyla
<end>

<start>
Şu bizim dağlarda yaylak zamanı
Koyun kuzu seçilmeye az kaldı
Ceyhan suyu buram buram köpürür
Deh eyleyip geçilmeye az kaldı
Birgün duman sarar bizim ovayı
Osman Beyim değiştirir havayı
Başar verdi Berçenek'in buğdayı
Olgun olgun biçilmeye az kaldı
Hey bre Binboğa beri gel beri
Yerde kolay kalmaz yiğidin teri
Yaman olur bizim aş'retin şeri
Oba oba göçülmeye az kaldı
Mahzuni der kalkar bu kara duman
Birgün belli olur yahşiyle yaman
Bu zaman olmazsa başka bir zaman
Koca dünya küçülmeye az kaldı
<end>

<start>
Soyulmadık bir derimiz kalmıştı
Soyun babo soyun meydan sizindir
Hiç bir canlı kardeşine kıyamaz
Yiyin babo yiyin meydan sizindir
Şimdi sizin ama sonra bizimdir
Barış bizimdir kardeşlik bizimdir
Toprağa karışmış fakirin teri
Ağlamak bilir mi beylerin dili
Size beyefendi bize serseri
Deyin babo deyin meydan sizindir
Meydan sizin ama insanlik bizimdir
Dünya bizimdir Evren bizimdir
Gıyas edilir mi çul ile halı
Kimler yapmış size böyle bir yolu
Yemekle biter mi milletin malı
Yiyin babo yiyin meydan sizindir
Köşkler saraylar hanlar sizin ama
Onu yapan eller emekler bizimdir
Mahzuni bizimdir sevgi bizimdir
<end>

<start>
Bizden selam olsun Süleyman Bey'e
Bize içi dışı görülmelidir
Kanınan boğuyor gardaş gardaşı
Bizzat kendisinden sorulmalıdır
Biz balık değiliz bizi yutmasın
Önümüze kalkan kılıç tutmasın
Anadolu derler sakın çatmasın
Aklı başlarına derilmelidir
Bizim atlar kır beygire benzemez
Dağda gezer denizlerde yüzemez
Unutmasın çakal aslan ezemez
Bizde sivri burun kırılmalıdır
Fukarayı sever er oğlu erler
Babasının malı değil bu yerler
İnsanca bir düzen kurulmalıdır
<end>

<start>
Sorsalar ki nerden içtin doluyu
Berçenek'te körün birinden içtim
Rüyamda görmedim ak sakallı pir
Ben ezilen alın terinden içtim
Tarih bin dokuz yüz elli senesi
Henüz kurtulurken dost meyhanesi
Yanıp tutuşurken dostluk hanesi
Ben dertlerin orta yerinden içtim
Ar ile namusu bir pula sattım
Böyle bir şerefte yattım ha yattım
Bardağın içine çok zehir kattım
İnan ki zehirin pirinden içtim
İnsan olan insan vurup yarışmaz
İnsan olan sabur ile güreşmez
İnsan oğluna cin şeytan karışmaz
Mahzuni Şerif' in şerinden içtim
<end>

<start>
Bu kafirdir diye yol tefrik etme
Adamı kınamak ayıptır softa
Bildiğim mezaratı mal diye satma
Hak aşikar köre kayıptır softa
İptida Adem'e secde kılındı
Çar-anasır Adem ile bilindi
Divitten dökülen yazı silindi
Ak üstünde kara kalıptır softa
Bir kurbanın, bir lokmasın yer mi Hak
Allah neye muhtaç, söyle neyi yok
Havaya bakarsın, kuldanmı uzak
Hedefsize küfür vaciptir softa
Kıble Hicaz'daysa Muhammet orda
Ordaki Peygamber ne gezer burda
Burda da mevcutsa Kıble her yerde
O ki her kıbleye sahiptir softa
Unuttun mu yuvarlanan çobanı
Kıble hesap etme hedefi tanı
Adem Safiyullah yalan mı yan
Velagat Keramna sarihtir molla
Yunus neye döndü balık rahminde
Ondan üstün hizmet var mıdır sende
Daha Hicaz şehri yokken dünyada
Kıble ne tarafta sabitti molla
O köprüyü çoktan geçti Mahzuni
Sevgiyle tanıdım imanı dini
Derdim var efendi neylersin beni
Gönül insanlığa aşıktır molla
<end>

<start>
Allah Allah dost diyerek
Koştuk Sivas ellerine
Halk türküsü söyleyerek
Coştuk Sivas ellerinde
Dışarda tekbir sesliler
İçerde kara yaslılar
Tüm Sivas'ın suçu yoktur
Ama yaktı Sivaslılar
Madımak'ta şimsek çaktı
Alevler göklere çıktı
Kime kızdı, kimi yaktı
Şaştık Sivas ellerinde
Dışarda tekbir sesliler
Eli sopalı fesliler
Müslüman kanı helal mi
Ama yaktı Sivaslılar
Alev kapladı yanımız
Hak'ka ulaştı canımız
Ateşle yandı tenimiz
Taştık Sivas ellerinde
Dışarda tekbir sesliler
Eli kanlı iffetsizler
İnsan kıyar mı insana
Yazık yaktı Sivaslılar
Devlet baba, devlet baba
Ne kötülük ettik sana
Döne döne yana yana
Piştik Sivas ellerinde
Mahzuni tekbir sesliler
İçerde yanıyor canlar
Şeriatın içtiği kanlar
Bileniyor tüm insanlar
Tüm Sivas'ın suçu yoktur
Ama yaktı Sivaslılar
Sivastan göklere uçtuk
Gönlümüz Hak'kı diler
Alevlerle kucaklaştı
Muhlis'ler Nesimi'ler
Yıldız daği toz dumanlı
Yollarımızı tutmayın
Biz bu yolun son yolcusu
Siz bizi unutmayın
Bu yol çok yolcular gördü
Gültekin'ler Gülsüm'ler
Biz hak'kı severek öldük
Sevmeyenler ne bilsinler
Verdiğiniz bu duman
Sanma ki bizi boğar
Bir Pir Sultan kurban olur
Yüzbin Mahzuni doğar
Yüzbin Mahzuni doğar
<end>

<start>
Seyyah oldum pazar pazar dolaştım
Bir tüccara satamadım ben beni
Koyun oldum kuzum ile meleştim
Bir sürüye katamadım ben beni
Ben beni kendimi canımı özümü
Dostlar beni bir kazana kodular
Kırk yıl yandım daha çiğdir dediler
Ölçeğimi gram gram yediler
Bir kantarda tartamadım ben beni
Ben beni kendimi canımı özümü
Deli gönlüm aktı gitti engine
Çok boyandım çok çiçekler rengine
Bir Mahzuni demiş oldum kendime
Olmaz olsun atamadım ben beni
Ben beni kendimi canımı özümü
<end>

<start>
Seyyah oldum pazar pazar dolaştım
Bir tüccara satamadım ben beni
Koyun oldum kuzum ile meleştim
Bir sürüye katamadım ben beni
Ben beni kendimi canımı özümü
Dostlar beni bir kazana koydular
Kırk yıl yandım daha çiğdir dediler
Ölceğimi gram gram yediler
Bir kantarada tartamadım ben beni
Ben beni kendimi canımı özümü
Deli gönlüm aktı gitti engine
Çok boyandım çok çiçekler rengine
Bir Mahsuni demiş oldum kendime
Olmaz olsun atamadımbeni beni
Ben beni kendimi canımı özümü
<end>

<start>
Öyle bir sülb-i köpeğe çattırdı felek beni
Hak bilir ki her tüyünde yirmi bin şeytan yatar
Dev halimde kel kirpiye yutturdu felek beni
Burnunda leş kokar itin bıyığı kaytan yatar
Ayrılmaz memusu milletin bir yudumcuk yal için
Ovuşturur pis elini ar'ında duman yatar
Pezevenklik şiarıdır para için pul için
Avradı yatmasa yere kendisi gene yatar
Böyle edepsiz çığırtkan elinde bir saz gezer
Mızrabında fitne fücur perdesinde kan yatar
Bu doğarken kefereden ebe etmemiş nazar
Nasıl olmuş bu köpekte suret-i insan yatar
Bir bakarsın el göğsünde şah-ı merdanı anar
Göğsündeki her pamağın altında milcan yatar
Gözlerinin bebeğinde pisliğin mumu yanar
Gönlünde hara yapılmış her çeşit hayvan yatar
Böyle mülehhez şerefsiz bulunmaz her toplumda
Yatağında ortağı var kendisi hep yan yatar
Haysiyet neyine gerek zikri fikri dumdumda
Ayağı yerden kalkarken namusu kaygan yatar
Derim ki ey Haydar'ı sevenler koymayın bu züppeyi
Onun kılsız kafasında kaç çeşit mervan yatar
Dost meclisi ahır değil sokmayın adam deyi
Her tüyünde lanet kokar sözünde lanet yatar
Eskaza bir mezarlıktan geçse böyle namussuz
Ağa ölüsüne kadın satmaya plan yapar
Dua biçiminde hesap yapar geçer kaygusuz
Dünyaya geç geldiğine pişman yatar
Ey Mahzuni bu yezidden uzak tut yollarını
Varmak istediğin yolda ol şah-ı merdan yatar
Yeter ki can ile sev mevlanın kullarını
Bir canını onlara ver uğrunda bin can yatar
<end>

<start>
Ambargo mambargo dinleme gardaş
Gelin Amerika kovulsun gitsin
Üsleri müsleri çıksın burdan
Kendi toprağına savulsun gitsin
Bu herifler senden alır haşhaşı
Morfin eder sana açar savaşı
Boşuna vurmadan gardaş gardaşı
Bir bayram davulu çalınsın gitsin
Elin gavurunu boşa çağırma
Evdeki dövüşü ele duyurma
Seni senden beni benden ayırma
Böyle bir memleket öğünsün gitsin
Bu topraklar bizimdir bizim olacak
Amerika bela buldu bulacak
Mahzuni bağımsız şehit kalacak
Yeter ki Türkiye'm dev olsun gitsin
<end>

<start>
Duyun insanlar duyun
Satılıyor Berçenek
Berçenek benim köyüm
Satılıyor Berçenek
Aslanlar hep yiyor et
Hangi derde diyem evet
Bize baksın hükümet
Satılıyor Berçenek
Bizi korusun hükümet
Satılıyor Berçenek
Çoluk çocuk dağılacak
Yoksullar boğulacak
Bilmem ki halim ne olacak
Satılıyor Berçenek
Elbistanlı çıktı dağa
Baktım bahçeye bağa
Alır köyümü ağa
Satılıyor Berçenek
Yüreğim yaralıdır
Bilmem ağam nerelidir
Kul Mahzuni oralıdir
Satılıyor Berçenek
<end>

<start>
Sana Hasret Sana Vurgun Gönlümüz
Neredesin Mavi Gözlüm 
Nerde Nerde Nerdesin Dost
Bu Gemi Bu Karadeniz
Sarı Saçlım Mavi Gözlüm 
Nerde Nerde Nerdesin Dost
Ararım İzini Dolmabahçeden
Bir Daha Dönmezmi Bu Yola Giden
İçimde Sen,Gözümde Sensarı Saçlım Mavi Gözlüm
Nerde Nerde Nerdesin Dost
Kurban Olam Yürüdüğün Yollara
Kara Peçe Yakışmıyor Kullara
Uyan Bak Bizim Hallara
Sarı Saçlım Mavi Gözlüm
Nerde Nerde Nerdesin Dost
Bulutlar Terinden, Dağlar Kokundan
Sarhoştur Sevdiğim Mahsuni Bundan
Bir Daha Gel, Gel Samsundan
Sarı Saçlım Mavi Gözlüm
Nerde Nerde Nerdesin Dost
<end>

<start>
Karlı dağlar kara bulut içinde
Yaylası hüzünlü yöresi bir hoş
Sevdalı yolcular umud içinde
Hayalin düğünü töresi bir hoş
Han sarhoş hancı sarhoş
Yolda yabancı sarhoş
El çek tabip gönlümden
İçimdeki sancı sarhoş
Bahar gelmiş Nurhak dağı otlanmış
Bizim evde bayram günü kutlanmış
Obalar dağılmış dostlar yadlanmış
Eyvah! ayrılığın yaresi bir hoş
Mahzuni yıldızım aylar içinde
Bağlanmışım zülfü yaylar içinde
Yüzemez yunuslar çaylar içinde
Deniz vurgunun yaresi bir hoş
<end>

<start>
Acı acı günlerim
Şamatacı günlerim
Güneş yüzü görmedi (vay) 
Hacı bacı günlerim
Değirmenin çarkı yok
Bu bahçenin parkı yok
Ali gider Veli gelir külhana (vay) 
Birbirinden farkı yok
Acı acı günlerim
Göz boyacı günlerim
Ahı vahınan geçti gitti
Hacı bacı günlerim
Bir ipte iki cambaz
Zor olur oynayamaz
Dili tatlı içi zehir güzelim (vay) 
Böyle kazan kaynamaz
Acı acı günlerim
Şamatacı günlerim
Ahı vahınan geçti gitti
Hacı bacı günlerim
Mahzuni deli gönlüm
Yine yollara düştü
Hacı vurdu bacı durdu acımadı aleme
Kaygu kullara düştü
Acı acı günlerim
Şamatacı günlerim
Ahı vahınan geçti gitti
Hacı bacı günlerim
<end>

<start>
Dostlar böyle kardaş düşman başına
Babamın başına belasın Salman
Tarlayı tapu'yu düşeşe verdin
Kumar gecesinde ölesin Salman
Yetmişlik anamın gırtlağın tuttun
Beş kardeşin bütün hakkını yuttun
Doğduğumda beni bir kıza sattın
Bu dünya da evsiz kalasın Salman
Babam'ın gözü kör yüzleri soldu
Salman'ın elinde çilesi doldu
Satmadık dört çocuk bir inek kaldı
Yürü Allah'ından bulasın Salman
Mahzuni Şerif' im yapanlar çeksin
Ağlasın gözlerin yaşların aksın
Zalimin elinden haklılar gelsin
Sen de çok çileler bulasın Salman
<end>

<start>
Bana dönek demiş itin birisi
Açığım neymiş sor hele hele
Eli çatlamamış ayı irisi
Gel bizim köylerde dur hele hele
Bir yığın kitabı yığmış önüne
Sinek konsa korkar tatlı canına
Hipi yosmasını almış yanına
Pehlivanlık yapar gör hele hele
Köylüden yanadır toprak görmemiş
Viskiden gayriye dudak sürmemiş
Ömür boyu serçe bile vurmamış
Ordu yıkacakmış ker hele hele
Yiğittir ölüsü dağlarda kalan
Yiğittir yiğidin öcünü alan
Soytarıdan yiğit olur mu ulan
Sen bizim dağlara gir hele hele
Bu herifin önü sonu ayandır
Anlayana benim sözüm beyandır
Senden korkan hayvan oğlu hayvandır
Gel de Mahzuni'yi vur hele hele
<end>

<start>
Bir geceye benzemiyor
Diyarbakır geceleri
Bulutları süzemiyor
Diyarbakır geceleri.
Diyarbakır ovaları
İnliyor zarı zarı
Doğunun bahtsız diyarı
Diyarbakır geceleri.
Mahzuni'yim ne diyorum
Canı dosta adıyorum
İşte geldim gidiyorum
Diyarbakır geceleri.
<end>

<start>
Bir gönüle benzemiyor
Şu benim divane gönlüm
Bulutları ezemiyor
Şu benim divane gönlüm.
Saraylarda hırsız ister
İnsanları arsız ister
Kar içinde karpuz ister
Şu benim divane gönlüm.
Mahzuni'yim ne diyorum
Canı dosta adıyorum
İşte geldim gidiyorum
Şu benim divane gönlüm.
<end>

<start>
Akılsız diyerek dost beni taşlar
Artık adam olmak dile kolaydır.
Ne bilsin belayı belasız başlar
El davulu çalmak dile kolaydır.
Kim istemez nazlı yari sarmayı
Kim istemez her gün bayram görmeyi
Çocuk bile bilir akıl vermeyi
Hak'ka secde kılmak dile kolaydır.
Evim yok barkım yok sermaye sıfır
Vücudum müslüman kaderim kafir
Sağımdan solumdan yağıyor küfür
Gayri rahat bulmak dile kolaydır.
Ömrüm oruç geçti bayram görmedim
Mevla'm ayak vermiş bir gün gitmedim
Çok ham yetiştirdim kendim yetmedim
Kayadan su almak dile kolaydır.
Mahzuni Şerifim zordur bu dünya
Düşünce görülür Hanyayla Konya
Ne İngiliz koydum ne de Almanya
Gayri insan kalmak dile kolaydır.
<end>

<start>
Kör olası devran tersine döndü
Akar gözlerimin yaşı dem gibi.
Bize doğan güneş yoruldu söndü
Zalim hayat sanki benim nem gibi.
Bahar geldi pınarlarım kurudu
Dağlarımı kara bulut bürüdü
Bize tatlı bakan gözler çürüdü
Karşımızda beyler gezer kem gibi.
Evrak evrak günahımız yazıldı
Yavaş yavaş kör kuyular kazıldı
Korkarım dünyanın karnı bozuldu
Beyler bizi yedi gitti yem gibi
Dost Mahzuni aktı aktı duruldu
Zalimin günahı benden soruldu
Ezildi bellerim sanki kırıldı
Yorgun atın ağzındaki gem gibi.
<end>

<start>
Sevdim diyenlere selamım olsun
Bilirsin sevenden serin isterler
Kuru merhabaya hatır mı kalsın
Tabipler yâreyi derin isterler.
Hangi bezirgana mahsustur göçün
Her şehre uğrama pazarlık için
Taşı hamur eden turun isterler.
Dökeyim derdimi «Ievh-i kalem»e
Kurban olam tabip yâreme değme
Gördüm âlemde naçar ademe
Gelir Mahzuni'den şirin isterler.
<end>

<start>
Ben canandan ayrı düştüm ağlarım
Derdimi dökerim esen yellere.
Viran oldu bahçelerim bağlarım
Başım alıp gidem elden ellere.
Cahilin elinden kırılır gurur
Dünyanın sitemi üstüme yürür
Kime dost dedimse gelir taş vurur
İnanasım gelmez sahte kullara.
Mahzuni Şerifim desem sözümü
Ancak Allah bilir benim özümü
Bana çok gördüler garip sazımı
Kızdım veda edeceğim tellere.
<end>

<start>
Ey harici! bilemezsin sen Ali'nin sırrını
Oku rahledeki Enam-ı inan mümteha yazar
Dünü günü figân etsem yetmez «ulu Abaya»
Çünkü benim gönlümde şehit şüheda yazar.
Haymegâhı Hüseyin'i utanmadan bastınız
Evladı Ali'ye acımayıp yavrusunu kestiniz
Hangi rüzgarda bu adet böyle cahil estiniz
Gelin görün gönlümüze böyle bir saba yazar
Der Mahzuni inan der imanı irfanımda
Gücenme yok ey selam inan merhaba yazar
«Seçerim Horosan» ile «müneccimim berhuda»
Ne yazarsa cüzdanımda inan «Murtaza» yazar.
Şah Hüseyin mazlumların şahısın
Gönüllerin hünkânsın güzellerin manisin
Kerbelâ'ya düşenlerin ezeli ervahısın
Merdan Ali yadigar evliyasın dost Hüseyin.
Mustafa'nın gözü şuru Fatıma'nın canları
Ey kanlar içinde uyuyan ulular sultanları
<end>

<start>
Gel dinim imanım canım efendim
Adı güzel Hacı Bektaş Veli dost.
Ben aşkın şarabına vuruldum yandım
Adı güzel Hacı Bektaş Veli dost.
Bir kıvılcım verdin Taptuk Emre'ye
Hazırlandı Yunus canın vermiye
Her can lâyık değil seni sevmeye
Adı güzel Hacı Bektaş Veli dost.
Kurtar bizi sarıların dilinden
Münkir olan gitmez senin yolundan
Ben usandım şu yobazın elinden
Adı güzel Hacı Bektaş Veli dost.
Kemter Mahzuni'yim bende neyleyim
İnliyerek dergahında öleyim
Kul eyle kapında kurban olayım
Adı güzel Hacı Bektaş Veli dost.
<end>

<start>
Gel ha gönül yüksekten uçma
Türabın üstünde durması güzel...
Dev diye birşey yok yalan dünyada
Hırsa zincirleri vurması güzel...
Kâmil meclisinde derin ol derin
Seni değiştirmez bir tek aferin
Başın kesilse de serin ol serin
«İkrar» alıp «ikrar» vermesi güzel...
Dostum dostum diye akmalı kanın
Hiç sarayı yoktur bir Süleyman'ın
Dini özü kara yarım softanın
Gerçekler peşinden ürmesi güzel...
Neresi yalandır erenler bunun
Hiç faydası yoktur yarım kaygunun
Sabırlar şehrinde garip yolcunun
Mahzuni Şerifi sorması güzel...
<end>

<start>
Ayrılık zuhretti gene sultanım
Var git gayri zaman neler getirir.
Bir sürüye zeval düşmeyiversin
Belalar kuzuyu meler getirir.
Selâm söyle Gümüşhacıköy'üne
Kölesine, ağasına, beyine
Karlı dağlar düzün mor eteğine
Şubat aylarını siler getirir.
Kimse bilmez şu ormanın kurdunu
Kara kartal yüksek oyar yurdunu
Mahzuni Şerifin gönül derdini
Ağlayı ağlayı güler getirir.
<end>

<start>
Doğar doğmaz bu dünyanın çamuru
Niye gördün kör olası gözlerim
Doluya çevrilmiş bahar yağmuru
Niye baktın kör olası gözlerim?
Katil kulaklarım yardımcı sana
Bakarsın güzelden kötüden yana
Arslanın elinde kalmış ceylana
Niye baktın kör olası gözlerim?
Şu yıldızdır, şu güneştir der iken
Çok çekerim bende bu göz varıken
Bir balina bir ton balık yeriken
Niye gördün kör olası gözlerim?
Mahzuni dünyaya doysam olmuyor
Yalanı doğruya koysam olmuyor
Seni ellerimnen oysam olmuyor
Niye baktın kör olası gözlerim?
<end>

<start>
Sizin göçler bu illerden
Gitti artık gelme deli, deli...
Çadır yerinizde otlar
Bitti artık gelme deli, deli...
Bulunmaz kahrını çeken
Bulunmaz yüzüne bakan
Bülbül başka dalda mekân
Tuttu artık gelme deli, deli...
Berçenek uzun yazılar
Orada rüzgâr sızılar
Mor koyunlar dört kuzular
Gitti artık gelme deli, deli...
Bulunmaz Mahzuni sesi
Yoktur yalanda hevesi
Son yolda ümit gemisi
Battı artık gelme deli, deli...
<end>

<start>
Gel gönül aleme sırrını deme
Bir sözü bin söze sakla hele dur.
Her daim başında hayatın kışı
Felek ne gösterir bekle hele dur.
Acele bir işe şeytan karışır
Saburla oturan Hak'ka kavuşur
Felek biziminen hemen savaşır
Şimdilik gücünü ekle hele dur.
Sinemde saplı zalim bıçağı
Nasıhatcı olmuş Hak'kın köpeği
Gel Mahzuni soldurma bu çiçeği
Şimdilik meyvesin kokla hele dur.
<end>

<start>
Bir dövende harman sürdüğüm zaman
Nice gözlerime toz geldi gitti.
Anamdan babamdan doğduğum zaman
Baharı görmeden yaz gelip gitti.
Belirsizdir gardaş benim durağım
Aldı hep başımı böyle merağım
Ağustos başında yanmış yüreğim
Şubat ayında da buz gelip gitti.
Şu dünyanın ömrü yarımdır yarım
Benim cahillerle yoktur pazarım
Beni çekemeyen zalim dostlarım
Mahzuni dul ama kız gelip gitti.
<end>

<start>
İki gardaş gördüm dost pazarında
Bilmem elendi mi gardaş olurken.
Hey erenler gardaş kolay bulunmaz
Gardaş bilindi mi gardaş olurken.
Gardaş güneş olur gardaş bir aydır
Gardaşın okunda gardaş bir yaydır
Bu bir meseledir gardaşa paydır
Göğüs delindi mi gardaş olurken.
Mahzuni Şerifim gardaş değildir
Özü sözü vardır yoldaş değildir
Özü çürük kaya bir taş değildir
Hak'ta elendi mi gardaş olurken.
<end>

<start>
Ben de şu dünyanın nesini sevem
Orada savrulan harmanım mı var.
Çıkıp seyran edem hangi yaylayı
Ha deyip kalkacak dermanım mı var.
Anlanmaz da garip gönlüm anlanmaz
Mazlum öldürünce yiğit şanlanmaz
Ağardı saçlarım sözüm dinlenmez
Benim padişahtan fermanım mı var.
Pare pare etti hekim yaramı
Şaşırdım dünyamı ak mı kara mı
Der Mahzuni neyim alacak haramı
Benim soyucak kervanım mı var.
<end>

<start>
Suyun mu kurudu ey kahbe felek
Gülüp oynadığım günler, gel ha gel.
Yaz bahar ayında dereler gibi
Coşup çağladığım günler, gel ha gel...
Yavru ceylanıdım çölde gezerdim
Yeşil ördeğim gölde yüzerdim
Sarp kayada şahinlere benzerdim
Pervaz kurduğum günler, gel ha gel...
Mahzuni der erenlerin hasından
Gönlümüz kavruldu dostluk yasından
Hacı Bektaş gibi pir kapısından
Düşüp ağladığım günler, gel ha gel...
<end>

<start>
Geçti felek geçti gayri zamanım
Gidiyorum kara gözlüm ağlama
Gök yüzünde kayıp oldu dumanım
Savruldu pazara külüm kalmadı.
Erenler konardı erler göçerdi
Mevla'nın aşkına damla içerdi
Güzeller toplanır ekin biçerdi
Harman savuracak yelim kalmadı.
Mahzuni Şerifim ah bire günler
Kırılmış sazımız telleri inler
Altı top perçemli güzel gelinler
Düğünler tutacak halım kalmadı.
<end>

<start>
Yaktın, yıktın beni böyle
Aman gönül eyvah gönül.
Kerametin neydi söyle
Aman gönül eyvah gönül.
Felç olmuştan diz istersin
Kör olmuştan göz istersin
Kudurdun mu yoksa gönül
Şubatta karpuz istersin.
Bilmem ki neye taparsın
Hem taparsın hem saparsın
Dost edersin düşmanları
Dostu da düşman edersin.
Nettin nettin Mahzuni'yi
Taşa tuttun Mahzuni'yi
Harap ettin Mahzuni'yi
Aman gönül eyvah gönül.
<end>

<start>
Bir gerçek yalanım vardır erenler
Deve karıncaya binmiş geziyor
Özüyle işiyle kirli kişiler
Halkın önünde yunmuş geziyor.
Bilenler bir gömlek biçsinler bana
Acep kim benzermiş zalim Mervan'a
Yiğitçe çıkmıştı halkın uğruna
Mahzuni hak ile yanmış geziyor.
<end>

<start>
Kime açtım ise garip halimi
Hemen bizim ele gel dedi bana.
Gözlerimden döktüm kanlı yaşımı
Götür ateş ile sil dedi bana.
Dedim nerde bulurdum ben o yari
Dedi ki nevsine çal zülfikarı
Dedim nerededir adamın körü
Bak kendi gözüne, bul dedi bana.
Dedim (Necef)  nere, dedi özümdür
Dedim (Kabe)  nere, dedi gözümdür
Dedim senet nedir, dedi sözümdür
Yalancı ikrarı bol dedi bana.
Dedim cennet nerde, dedi sinemdir
Dedim kahraman kim, dedi yanandır
Dedim Rabbin kimdir, dedi canandır
Bildiğin sultanlar kul, dedi bana.
Dedim namaz nedir, dedi niyazdır
Dedim Muhammet kim? dedi bir özdür
Dedim sidret nedir, kapalı sözdür
Canlı posta namaz, kıl dedi bana.
Dedim Hayber nedir, nefsin kalesi
Dedim matem nedir, sevenin yası
Dedim adem kim, dedi harabın hası
Ara viranede bul, dedi bana.
<end>

<start>
Geçti Mecnun, Leyla çöllerde kaldı
Bu her neyse bitti erenler.
Dün için gelenler yollarda kaldı
Nasıl geldi ise gitti erenler.
Yunus'lar bu günü anlatıp geldi
Pir Sultan bu günü başıyla yazdı
'Yeysel' daha dünden bu günü sezdi
Bu gün yarın için battı erenler.
Hak değil insana bir hanedanlık
Korkutmasın bizi perilik cinlik
Utanmaya değer şu senlik benlik
Artık canımıza yetti erenler.
Yemyeşil edelim şu bizim bağı
İsterse boş kafa, versin göz dağı
Unutma çağımız uranyum çağı
O Nuh'un gemisi battı erenler.
Çalma düdüğünü hiç oğlu hiçin
İnsan sevmeyeni sevelim niçin
Mahzuni Şerifim yarınlar için
Yarına bak bugün bitti erenler.
<end>

<start>
Anlaşıldı meyhaneci
Elveda oy oy elveda
Benden başka kimse yoktur
Elveda oy oy elveda.
İçtiğim iftira benim
Ciğerlerim yara benim
Herkes gitmiş sıra benim
Elveda oy oy elveda.
Son kadehim son yudum
Üç sabah burda uyudum
Yoktur hayattan umudum
Elveda oy oy elveda.
Al şu sazı sende kalsın
Param yoktur helâl olsun
Telleri Mahzuni çalsın
Elveda oy oy elveda.
<end>

<start>
Sanki ömrüm bir bilmece
Bitmez tükenmez geceler.
Uzun ince yollar gibi
Bitmez tükenmez geceler.
Yağmur yağar hışım hışım
Aman ne belâlı başım
Ne hayalim ne de düşüm
Bitmez tükenmez geceler.
Bir evim, bir eşiğim yok
Bir lamba bir ışığım yok
Yorganım yok döşeğim yok
Bitmez tükenmez geceler.
Bir kar yağar bir de yağmur
Geldi geçti bunca ömür
Mahzuni'nin ömrü demir
Bitmez tükenmez geceler.
<end>

<start>
Haydar'ı Kerrar'ı sevmeyen adem
Yüzbin hac eylese boşa güvenir.
Ehli-beyte gönül vermeyen adem
Ne yazık ki dört duvar taşa güvenir.
Sofular duaya, soysuzlar sere
Pirler mürşitlere, talipler pir'e
Sadıklar arife, ahmaklar köre
Aşıklar gözünde yaşa güvenir.
Evliyası bitmez Anadolu'nun
Derdi mi tükenir derviş yolunun
Kırar kanadmı Hak'kın kulunun
Cahil cennetteki kuşa güvenir.
Gerçekler gerçeği gerçekçe över
Pişman binamazlar bağrını döver
Dünyada ademin kuluna söver
Ahrette mübarek naşa güvenir.
Der Mahzuni Şerif, gördüğüm yurtlar
Gezip dolaştığım ovalar sırtlar
Yaz gününde kuzu koymayan kurtlar
Gizlenirim diye kışa güvenir.
<end>

<start>
Yürü bire Kızılırmak
Bu akışın nere böyle? 
Buna can dayanır mı
Çok yıkılır dere böyle?
Şubat gelince çağlarsın
Niye yolcuyu bağlarsın
Dertli misin çok ağlarsın
Kaderin mi kara böyle?
Bunca yiğitleri nettin
Kıvrılarak aktın gittin
Yüzbeş asır hizmet ettin
Bizim ağalara böyle?
Kızılırmak deniz dibin
Ya kimdir senin sahibin
Sanki rengin gibi, rengin gibi
Niye rengin kara böyle?
Mahzuni Hak'kı bulası
Dönüp saçını yolası
Birleşip baraj olası
Bizi sürme nere böyle?
<end>

<start>
Hele bakın şu yiğidin göğsüne
Zalımdan bir kurşun yemiş geliyor.
«Albayrak» tabutuna sarılmış
Bu toprak benimdir demiş geliyor.
Kundakta yavrular diri yakılmış
Çoluk çocuk hendeklere dökülmüş
Gebe kadınlara süngü sokulmuş
Kıbrıs'ı bir duman almış geliyor.
Bir papazın seri, dünyayı sardı
Akdeniz'i kana, yaktı kavurdu
Kurtaran yok mu, şu yavru yurdu
Bir Mustafa Kemâl doğmuş gelir.
Ne güzel yakışmış bayrağın rengi
Bir vatan uğruna eylemiş cengi
Var mı ulan dünyada Mehmet'in dengi
Mahzuni soyunu övmüş geliyor.
<end>

<start>
Ta dedemden yedi dönüm kalmıştı
Kerim Ağa niye sürdün tarlayı? 
Hökümet vermişti benim olmuştu
Kerim Ağa niye sürdün tarlayı?
Bu nasıl adalet, nasıl terazi
Sürdüğünün mezalıktı birazı
Yetmez mi onbeş dönüm arazi
Kerim Ağa niye sürdün tarlayı?
Merkebi ineği çift ettim koştum
Eliminen diken yoldum ot biçtim
Hendekler kazdım da kuyula deştim
Kerim Ağa niye sürdün tarlayı?
İki yorganımın birini sattım
Bir buçuk yatakta beş nüfus yattım
Üç oğlumu bir tüfekle donattım
Kerim Ağa niye sürdün tarlayı?
Mahzuni der yok mu benim gururum
Yıllar yılı gurbet elde çürüdüm
Yemin ettim billah seni vururum
Kerim Ağa niye sürdün tarlayı?
<end>

<start>
Kalemine kurban olduğum kâtip
Yaz şikâyet defterine yaz beni
Boynuma musallat tokunu takıp
Elet götür divanına diz beni.
Ferhat misaliyim dağlar delerim
Sevinirim derdim ile gülerim
Yaralı kuzuyum ayrı melerim
Anam öldü kabul etmez yoz beni.
Mahzuni Şerifim sarardım soldum
Derdimin içinde dermanı buldum
Artık ben zevkimden dünyadan kaldım
Ne tatlı belaya saldı dost beni.
<end>

<start>
Sevgili kardeşim canım Karoğlan
Bizim yüzümüze güleceksen gel.
Asık surat göbeklerden usandık
Adamca bakmayı bileceksen gel.
Bilirsin ki bizim köyün yolu yok
Hökümete ulaşacak kolu yok
Bizim derdimizin sağı solu yok
Açlığa çare bulacaksan gel.
Rey dediniz oy dediniz al verdik
Yüz yıllardır gözü bağlı yalvardık
Tarla tarla diken kırdık bel verdik
Yoksulluğa tırpan çalacaksan gel.
Hiç benzeme senden evvel gelene
Çünkü kanımız tok böyle yalana
Hiç sözüm yok milletini sevene
Yoksulluğa tırpan çalacaksan gel.
Mahzuni Hak ile beraber olur
Haksızın hakkından haklılar gelir
Millet verdiğini geri de alır
Kara bahta «ak gün» saracaksan gel.
<end>

<start>
Kahpe felek ben neyine karıştım
Ağlar garip garip ikrar verenler.
Karlı dağlar gibi dumanlı başım
Bahar görünmedi gözüme benim.
Şu bizim yayladan göçmüş erenler,
Ağlar garip garip ikrar verenler.
Hanı nerde kaldı bizim yarenler
Küller ekmeğime tuzuma benim.
Der Mahzuni sam yelleri esildi
Yağmurlar yağmadı yerler küsüldü
Koyunum ağladı koçum kesildi
Canavar dadandı kuzuma benim.
<end>

<start>
Dostlar ben Allah'ı inkar etmedim
Bu şekilde hayvan kalana çattım
Şeriat'ı sevdim, yere yatmadım
Gösterişe namaz kılana çattım.
Arapça değildir Allah'ın dili
Allah evi yapmaz Allah'ın kulu
Camiden geçer mi cennetin yolu
Burda cehennemlik olana çattım.
Ne sakal ne bıyık dosta yetirir
Ne dua ne telkin canlar bitirir
Ne muska ne divit Hak'ka götürür
Ben canlı içinde yalana çattım.
Mahzuni'yim daha ötesi var mı
İbrişim elliler çelik büker mi
Ben bir canım diyen can yakar mı
Böyle bir görünmez plana çattım.
<end>

<start>
İki yüzlü ile dost olman dostlar
İyi günde Tanrı gibi laf eder.
Kara gün içinde uzaktan sesler
Bir yüzünü Şeytan birin saf eder.
İki yüzlü ile dost olam dersen
Serden haberin yok sersemsin sersem
Mukadderat icabında düşersen
Dize vurur acır gibi tuh eder.
Yüzüne gelince canı gözüsün
Yüzünden gidince ala tazısın
Şeytan gibi hilaf yazar yazısın
İki yüzlü Peygamber'e küfreder.
Neler çektim iki yüzlü dilinden
Yüzbin çeşit toz kaldırır yolundan
Kul Mahzuni iki yüzlü elinden
Döner gelir acır gider tuh eder.
<end>

<start>
Ben de bir insanım senin gibiyim
Ne kaçarsın benden dön geri geri
Ben öldükten sonra şefaat etme
Gelme mezarıma çık geri geri.
Fadime anaya Ali yakışır
Bu ilde Ali'ye Veli yakışır
Güzellere bülbül dili yakışır
Gel benim bahçemde öt bari bari.
Mahzuni Şerifim ismi ezeldir
Her ezel yaprağın sonu gazeldir
Gün olur sevdiğim zarar güzeldir
Hatır için olsun sat kâri kâri.
<end>

<start>
Her sabah her sabah, her gün her gece
Ağlanır mı gözlerini sevdiğim? 
Bir fındık içinde bir poyraz yeli
Eğlenir mi gözlerini sevdiğim?
Ne güzel bir aydır yaz bahar ayı
Akıyor gözümden kanların çayı
Bir saçın telinde bir Ceyhun suyu
Eğlenir mi gözlerini sevdiğim?
Kalmadı gönlümün takati hâli,
Zehrettin ömrümü neyleyim balı
Zincirler içinde Mahzuni teli
Bağlanır mı gözlerini sevdiğim?
<end>

<start>
İşte geldim, gidiyorum
Elveda dostlar elveda! 
Bilmem kime ne diyorum
Elveda dostlar elveda!
Koyun postundaki kurtlar
Söylemekle bitmez dertler
Böyle işgal olmuş yurtlar
Elveda dostlar elveda!
Dost yoluna kurban canım
Ne vezirim ne sultanım
Beni bekler çevre yanım
Elveda dostlar elveda!
Mahzuni'yim gide gide
Dost lokmasın yuda yuda
Ne hocayım ne de dede
Elveda canlar elveda!
<end>

<start>
İhsan baba Hacıköy'e gidersen
N'olur beni soranlara selam et.
Tuz ekmek yediğim bütün dostlara
Hizmetimi görenlere selam et.
Geçti benim ömrüm yamadır yama
Benim sabahlarım benzer akşama
Yolun uğrar İse eğer çorum'a
Düğün kivre'lerime selam et.
Hacıköy dağları gülleri acı,
İçimden gitmiyor bir ince sancı
Hizmetin gördüğüm Habibe bacı
Bize divan duranlara selâm et.
Bu kadar gösterdim ben bu çabayı
Güzel sevdim çünkü «Ali-Aba»yı
Sakın ha unutma «Tellâl Baba»yı
Bize karşı duranlara selâm et.
Bizim çeşme aktı aktı kurudu
Felek bana ordusuynan yürüdü
Kara beniz Tilki Hoca varıdı
Hatırımı kıranlara selâm et.
Mahzuni Şerifim kolay gülemem
Gülemem nedendir onu bilemem
Belki mukadderdir daha gelemem
Yani bizi soranlara selâm et.
<end>

<start>
Öyle bir zalımla ortaklık ettik
Dolu ona düştü, boş bana düştü.
Bir ulu defterde hesaplar tuttum
Beşbin ona düştü beş bana düştü.
Bir deryaya girdik daldık dolaştık
Ulu bir mecliste güldük gülüştük
Vücudumu parça parça bölüştük
Gözüm ona düştü yaş bana düştü.
Mahzuni denizle açtık arayı
Arayı arayı buldum karayı
Beraber çalıştık yaptık sarayı
Saray ona düştü iş bana düştü.
<end>

<start>
Bin yıllık bir hasta inler şurada
Ne doktor bulunur, ne çıban biter
Dört mevsim boş geçer bu güzel kırda
Ne çiçek ekilir, ne fidan biter.
Vicdan adaleti kurulmadıkça
Haksız, Hak yolunda görülmedikçe
Mebus köylü gibi yorulmadıkça
Ne adalet bakar ne vicdan biter
Marangoz çalışır, kapısı yoktur
Berberin sakalı herkesten çoktur
Çalışan aç gezer soyanlar toktur
Ne adavet kalkar ne düzen biter.
Size derim size duyun insanlar! 
İnsanı asıpta zevkeden canlar...
Dört yanımdan hücum etti hayvanlar
Ne Mahzuni korkar ne sözü biter.
<end>

<start>
Bütün karanlığın ulu güneşi
Her gece gönlüme dol öğretmenim
Kim ki çıkmak ister ömür dağına
Ancak senden başlar yol öğretmenim.
Hep çürüsün sana küfreden diller
Kökten kopsun sana taş atan eller
Senden küçük güzellikler güzeller
Sendeki bir başka hal öğretmenim.
Satır satır düşüncemde kanımsın
Kanımın içinde başka canımsın
Yaradandan sonra küçük tanrımsın
Sende hikmet kudret bol öğretmenim
Adaletin A harfini sen yazdın
Zorluklaları sen öğrettin sen çözdün
Hesabı keşfettin atomu ezdin
Sana tüm engeller kul öğretmenim.
Sen ağlarken ya ben nasıl güleyim
Rehbersiz menzili nasıl bulayım
Eline gönlüne kurban olayım
İşte bir canım var al öğretmenim.
Mahzuni sızlanır övgüm az diye
Bana neler çektin oku yaz diye
Gene yatır dizlerine saz diye
Beni ölene dek çal öğretmenim.
<end>

<start>
Sana diyeceğim var eren yolcu
Çürük köprülerden geçme ha geçme.
Mertlere haramdır namerdin suyu
Derde derman olsa içme ha içme.
İnsan dükkân düdükkân şehre misaldir
Kemâlet ehlinin keremi boldur
Senden sana gitmek bir uzun yoldur
Kendini bilmeden göçme ha göçme.
Mürşit olmayınca müşkül çözülmez
Dibi görülmeyen gölde yüzülmez
Hak'kın pazarında iki gezilmez
Aman beni senden seçme ha seçme.
Mahzuni Şerife bir gün elveda
Verdiğini alır Cenab-ı Hûda
Hey yolcu ektiğin kalır dünyada
Mevsimi dolmadan biçme ha biçme.
<end>

<start>
Bir doktora gittim yaram sarmağa
Sen kendi yâreni sar dedi bana.
Bir mürşide gittim adam olmağa
Senin adam olman zor dedi bana.
Birgün pire vardım adamım deyi
Pir öğretti bana şehiri köyü
Anasız doğurttum ulu bebeği
Öyleyse gözlerin kör dedi bana.
Her çiçekten almışıdış rengimi
Yıllardır sorarım bulmam dengimi
Birgün aramıya çıktım kendimi
Gidip Mahzuni'den sor dedi bana.
<end>

<start>
Ahmak gönlüm ne gezersin yabanda,
«Şu iki cihanı» sen sende ara.
Boşa Tur Dağı'nı gezip dolaşma
«Musa'yı çobanı» sen sende ara.
Kötü kişi yoktur dünya yüzünde
Herkesin merteği kendi gözünde
Herkesin Yezit'i kendi özünde
«Ol Şah-ı merdanı» sen sende ara.
Bundan sana nedir erenler ermiş
Ermiyen dünyada yani ne görmüş
Dinle Hacı Bektaş Veli ne demiş
«Derdine dermanı» sen sende ara.
Mahzuni Şerifim Hak'ka gel hele
Hak'ka gelmiyenler düşer mi yola
Damlayınan düşek bir ulu göle
«Ummanı», «deryayı» sen sende ara.
<end>

<start>
Selam verdim selamımı almadı
Düşman m'oldun gözlerini sevdiğim
Sen beni severdin ezel ezeli
Pişman m'oldun gözlerini sevdiğim?
Beni Mecnun ettin deliler gibi
Ferhat Şirin'deki çalılar gibi
Biat eder idin Ali'ler gibi
Osman m'oldun gözlerini sevdiğim?
Ayandır çöllere Mecnun'un hali
Eğilmiş kırılmış güllerin dali
Adem'i kovduran Havva misali
Şeytan m'oldun gözlerini sevdiğim?
Uçma gökyüzünde Cebrail gibi
Can alıcı olma Azrail gibi
Mahzuni Şerife İsmail gibi
Kurban m'oldun gözlerini sevdiğim?
<end>

<start>
Seher vakti evinize
Girdim girmez olayıdım.
Geçiyordum bağınıza
Vardım varmaz olayıdım.
Boş kayadan pınar akar
Ondan içen çile çeker
Azgın yârene kim bakar
Sardım sarmaz olayıdım.
Mahzuni Şerifin halı
Aramızda kara çalı
Gittiğim erkânı yolu
Sordum sormaz olayıdım.
<end>

<start>
Gönül nerden aldın sen böyle çalımı
Haberin yok poz içinde pozun var.
Kimin olur kötü sözün gelimi
Ne habersiz ayrı ayrı izin var.
Cahiller kamilin sözünden bilmez
Çürük papuç ile Şam'a gidilmez
Koyun sürüsünde hınzır güdülmez
Bu hâl ile poz içinde pozun var.
Bir damlan bulunmaz denizim dersin
Hayâl kaplarından çok pilav yersin
Böyle gitme gönül derde girersin
Ne acayip türlü türlü nazın var.
Neler açtın Mahzuni'nin başına
Karışılmaz oldu neden işine
Gönül kimse bakmaz gözün yaşına
Anladım ki göz dibinde gözün var.
<end>

<start>
Gülüm katreyi Zeynel'den
Bir katre olmaya geldim.
Akıp akıp çaylarınan
Ummanı bulmaya geldim.
Öyle ummana karışıp
Nice dalgaynan yarışıp
Kamilce durup duruşup
Derine dalmıya geldim.
Şöyle duram derinlerde
Görünmüyen görünlerde
Çıkıp yüksek serinlerde
Bir yağmur olmaya geldim.
Yağmur olup yere düşsem
Nice ceylanınan koşsam
Canlanıp Hak'ka uluşsam
Gülünen gülmüye geldim.
Bir bağuban görse beni
Ölçüsüne vursa beni
Birem birem yolsa beni
Kendimi yolmaya geldim.
Mahzuni'yim bu iş tamam
Beni yaktı işte canan
Ben gerçek Kıble'ye inan
Bir namaz kılmaya geldim.
<end>

<start>
Sevdim diyenlere selamım olsun
Kuru merhaba ile borç ödenir mi? 
Bilmediğim derya taş ile dolsun
Sanki ölü kaptan sağ sanılır mı?
Zerrece Hak var imiş her kulda
Fazilet eğlenmez akçede pulda
Kâmiller kullara çizgide yolda
Kendi yürümese kâmil denir mi?
Yalan dolan ile gönül eğlersin
Söyle zahit kime meyil bağlarsın
Beni kandırdın ya Hak'kı neylersin
Beni kandırdığına Hak inanır mı?
Kıymette bir midir yâr ile ağyar
Kâmilin ustası meclise uyar
Ey dostlar darılmakta da usul var
Mahzuni gibiye dost incinir mi?
<end>

<start>
Ala kar mı yağdı gamlı başına? 
Erciyes Dağları kolay erir mi? 
Ben gidince dost girer mi düşüne? 
Kendini görmeyen Hak'kı görür mü?
Yüksekten yükseğe erler nidası
Leyla'ların mecnun olur fedası
Her Hasan'ın elbet vardır cûdası
İnsan sevdiğine avu verir mi?
Kayadan kayaya sararan sümbül
Sümbülün derdinden bilir ehli dil
Yapraktan yaprağa kovulan bülbül
Bin çiçekli bal olsa da durur mu?
Boşuna Mahzuni yalvarıp yakar
Gözlerinin yaşı içine akar
Değ mümine münkir nereden çıkar
Çağrılmayan yere insan varır mı?
<end>

<start>
Hocam gelmiş bana sualler sorar
Bu Kürre'yi arzın binası nedir? 
Bir gelin oturur güneş yüzünde
Elinde yüzüğü kınası nedir?
Hangi çarmıh tutmuş bizim «İsa»yı
Bilirsiniz dili yanmış Musa'yı
Tur Dağı'na götürürken «Asa»yı
Onun konuştuğu «Sina»sı nedir?
Mevla'm bizi bir hamurdan yoğurmuş
Adem olun diye durmuş çağırmış
«Meryem», babası yok çocuk doğurmuş
Onun babasının anası nedir?
Der Mahzuni Şerif bitsin bu acı
Neydi Zekeriya Nebi'nin tacı
Hocamın korktuğu Tuğbâ Ağacı
Tuğbâ'nın döktüğü danesi nedir?
<end>

<start>
Sultan Süleyman da olsa
Bir gün ölür demedim mi
Yerdeki karınca bile
Hak'kı bilir demedim mi.
Bilmeyenler ana bacı
Şeytandan giydiler tacı
Haklı Hasan'ın ilacı
Hak'tan gelir demedim mi.
Der Mahzuni dünya cimdir
İşi gücü indir bindir
En sonunda yağlı kendir
Beni bulur demedim mi.
<end>

<start>
Bu yalnızlık bana acı
Vurma göğsüme kılıncı
Kavuşmak bunun ilacı
Dermanım ol gel gel...
Günüm geçer yıllar gibi
Savrulurum küller gibi
Uzak durma eller gibi
Sultanım ol gel gel...
Kandırıldık belâ bulduk
Kandırıldık yarım kaldık
Matem ettik oruç olduk
Bayramım ol gel gel...
Mahzuni'yi yalnız koyma
Uyma yad ellere uyma
Gelmezsen yaşına doyma
Lokman'ım ol gel gel...
<end>

<start>
Vallahi usandım ben bu dünyadan
Şikayetim sana İmam Hüseyin.
Eski dostlar şimdi düşman kesildi
Şikâyetim sana İmam Hüseyin.
Şikâyetim vardır Merdan-Ali'ye
Hem Merdan-Ali'ye Bektaş-Veli'ye
Evvel akıllıydım döndüm deliye
Şikayetim sana yiğit Hüseyin.
Sana güvenmiştim yuvam dağıldı
O zalimin oğlu ömrümü böldü
Körpe yavrularım dağlarda kaldı
Şikâyetim sana koca Hüseyin.
Mahzuni Şerifim ben bir deliyim
Kime kurban gidem şaştım neciyim.
Ben ne bir kırpık hacı ne de hocayım.
Şikâyetim sana İmam Hüseyin.
<end>

<start>
Dört kapı kırk makam haktır diyenler
Kırkından birine girsin görelim.
Hak'tan gayrı nesne yoktur diyenler
Hak yolunda başın versin görelim.
Şu yüce dağlarda ışık ışılar
Işığın huzmesi bağrımı deler
Nuh'un gemisi bilen kişiler
Yüzdüğü deryaya girsin görelim.
Maşukundan aşıkının yazması
Cahile kolaydır yoldan azması
Kendini bilmiyen küfe bozması
Hüseyn'e can baş versin görelim.
Bana adam etme hiç oğlu hiçi
Maşukuna ayan aşıkın içi
Hak ka kurban diye kesersin başı
Hak yolunda başın dursun görelim.
Ben Kamil isterim fezada uçsun
Ben arif isterim ikiye seçsin
Ben aşık isterim serinden geçsin
Yaptığına divan dursun görelim.
Kamilin sözünden arifler anlar
Canandan ayrılmaz canoğlu canlar
Şah-Merdan'a gücüm yeter diyenler
Mahzuni Şerifi vursun görelim.
<end>

<start>
Size derim vücudunu sevenler
Evvel ayak olur sonra baş olur
Bir cemâlin elbet gülü sümbülü
Gözü yapılır da sonra baş olur.
Dünya yürümez ki böyle tımarla
Evler yapılmaz ki kolay imarla
Balık balık ile himar himar'la
İnsan insan ile arkadaş olur.
Dostun sunduğuna dolu der isek
Dostun gittiğine yolu der isek
Bütün insanlara veli der isek
Elbet Ali olur bir Bektaş olur.
Der Mahzuni kurtul böyle cinlikten
Çok zeminlik çıkar az zeminlikten
Vallahi billahi senlik benlikten
Korkarım dünyada çok savaş olur
<end>

<start>
Tavşan yamaca geçti
Şaka maka deriken
Kedi sirkeyi içti
Şaka maka derken...
Kuru göller su doldu
Karaman dağda kaldı
Karga padişah oldu
Şaka maka derken...
Doğdum topraktan geldim
Ha yaşadım ha öldüm
Mahzuni Şerif oldum
Şaka maka derken...
<end>

